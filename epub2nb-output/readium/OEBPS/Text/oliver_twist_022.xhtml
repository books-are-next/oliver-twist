<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-19</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-19" xml:lang="cs-CZ">
		<div class="Z-kladn--textový-r-meček">
			<p id="_idParaDest-18" class="MLP_uroven2_kapitola ParaOverride-1">Kapitola patnáctá</p>
			<p class="MLP_text_uprostred_-I- ParaOverride-1">Ukazuje, v&#160;jak velké lásce měli Olivera Twista šprýmovný starý žid <br/>a&#160;slečna Nancy</p>
			<p class="MLP_text_bez1radku_-12-0- ParaOverride-1">V&#160;šerém lokále sprosté hospody v&#160;nejšpinavější končině Little Safron Hillu, v&#160;tmavé a&#160;ponuré špeluňce, kde v&#160;zimě po celý den syčivě plápolal plynový hořák a&#160;kam v&#160;létě nezabloudil jediný sluneční paprsek, seděl v&#160;zadumání nad cínovým korbílkem a&#160;malou sklenicí, silně prosycenou pachem kořalky, muž v&#160;manšestrovém kabátě, drapových podkolenicích, šněrovacích botách a&#160;punčochách, v&#160;němž by se žádný policejní agent ani v&#160;kalném světle nebyl rozpakoval poznat pana Williama Sikese. U&#160;nohou mu seděl bělosrstý, rudooký pes, který se zabýval tím, že střídavě buďto mžoural oběma očima najednou na pána, nebo si olizoval velkou čerstvou ránu po jedné straně čenichu, podle všeho zdání následek nějakého nedávného konfliktu.</p>
			<p class="MLP_text ParaOverride-1">„Ležíš klidně, neřáde! Ležíš!“ prolomil nenadále pan Sikes mlčení. Přemýšlel-li tak usilovně, že psovo mžourání jeho úvahy rušilo, nebo mělo-li jeho přemítání tak dráždivý účinek na jeho city, že k&#160;jejich utišení bylo zapotřebí veškeré úlevy, kterou může poskytnout kopnutí do neškodného zvířete, zůstává otázkou, o&#160;níž se lze dohadovat i&#160;přít. Ale ať již příčina byla jakákoli, následek byl kopanec a&#160;prokletí, uštědřené psu současně.</p>
			<p class="MLP_text ParaOverride-1">Psi zpravidla nemívají sklon mstít se za bezpráví, spáchané na nich jejich pánem, ale pes páně Sikesův, který měl se svým vlastníkem společné povahové nedostatky a&#160;v&#160;tom okamžiku možná podlehl příliš silnému pocitu křivdy, nenadělal mnoho okolků a&#160;střelhbitě zaryl zuby do jedné jeho nízké boty. Když jí důkladně zacloumal, s&#160;vrčením zalezl pod lavici; čímž jen tak tak unikl cínové holbě, kterou mu pan Sikes mířil na hlavu.</p>
			<p class="MLP_text ParaOverride-1">„Tak ty tak, jó?“ zařval Sikes, popadl do jedné ruky pohrabáč a&#160;druhou rozvážně otevřel velký zavírák, který vytáhl z&#160;kapsy. „Deš sem, ty ďase z&#160;pekla! Deš sem! Slyšíš?“</p>
			<p class="MLP_text ParaOverride-1">Není pochyby, že pes slyšel, neboť pan Sikes mluvil v&#160;absolutně nejhrubší tónině svého velmi hrubého hlasu; ale poněvadž zjevně choval jistou nevysvětlitelnou nechuť k&#160;tomu, aby si dal podříznout hrdlo, zůstával na místě, vrčel ještě vztekleji než předtím a&#160;zároveň rafl konec pohrabáče do zubů a&#160;hryzal ho jako dravá šelma.</p>
			<p class="MLP_text ParaOverride-1">Tento odpor jen pana Sikese ještě víc rozjitřil; vrhl se na kolena a&#160;začal po zvířeti mlátit s&#160;bezmeznou zuřivostí. Pes skákal zprava doleva a&#160;zleva doprava, chňapal, vrčel a&#160;štěkal; muž bodal a&#160;klel a&#160;třískal a&#160;bohapustě zlořečil. Zápas se již blížil k&#160;vrcholně kritickému okamžiku pro toho či onoho, když vtom se znenadání otevřely dveře, pes vystřelil ven a&#160;Bill Sikes zůstal jen s&#160;pohrabáčem a&#160;zavírákem v&#160;rukou.</p>
			<p class="MLP_text ParaOverride-1">Staré pořekadlo praví, že k&#160;hádce musí být vždycky dva. Pan Sikes, kterého náhoda připravila o&#160;psího duelanta, ihned přenesl jeho podíl na sporu na člověka, který právě vstoupil.</p>
			<p class="MLP_text ParaOverride-1">„Co se, ďasa, pleteš mezi mě a&#160;mýho psa?“ zvolal Sikes se vzteklým posunkem.</p>
			<p class="MLP_text ParaOverride-1">„Já nevěděl, milánku, já nevěděl,“ omlouval se Fagin pokorně&#160;– neboť člověk, který právě vstoupil, byl náš žid.</p>
			<p class="MLP_text ParaOverride-1">„Že ne, ty sketo zlodějská?“ zavrčel Sikes. „Copaks neslyšel ten randál?“</p>
			<p class="MLP_text ParaOverride-1">„Ani hlásek, Bille, jakože tu stojím a&#160;dýchám,“ dušoval se žid.</p>
			<p class="MLP_text ParaOverride-1">„No bodejť! Neslyšel, ty nikdá!“ odsekl Sikes se vzteklým zaškle­bením. „Umíš se ty ploužit, aby tě nikdo neslyšel, kam se šajdáš! Škoda, Fagine, ten pes jsi tak před půl minutkou měl bejt ty!“</p>
			<p class="MLP_text ParaOverride-1">„Na, proč?“ ptal se žid s&#160;nuceným úsměvem.</p>
			<p class="MLP_text ParaOverride-1">„Protože ouřady, který chráněj život takovejch lidu jako ty, co nemaj ani polovinu kuráže jako vobyčejnej zbabělej čokl, dovolujou člověku zabít psa, jak se mu uzdá,“ odpověděl Sikes a&#160;přitom s&#160;velmi výmluvným pohledem sklapl zavírák. „Proto, abys věděl!“</p>
			<p class="MLP_text ParaOverride-1">Žid si zamnul ruce, posadil se ke stolu a&#160;dělal, jako by mu kumpánovo žertování bylo k&#160;smíchu. Jenže očividně mu bylo velice úzko.</p>
			<p class="MLP_text ParaOverride-1">„Jen se křeň,“ vyhrkl Sikes, vrátil pohrabáč na místo a&#160;měřil si společníka se surovým opovržením, „jen se křeň! Ale poslední se stejně smát nebudeš, leda zpod kukly pod čakanem! Mám tě takhle v&#160;hrsti, Fagine! A&#160;ať mě šlak, taky si tě v&#160;ní udržím! Slyšíš? Když půjdu já, jdeš ty taky&#160;– tak si mě nežádej!“</p>
			<p class="MLP_text ParaOverride-1">„Na, na, milánku,“ zašveholil žid, „tohle všechno já vím. Máme&#160;– máme&#160;– přece společný zájem, Bille&#160;– společný zájem.“</p>
			<p class="MLP_text ParaOverride-1">„Chm,“ odfrkl si Sikes, jako by si myslil, že notně větší zájem má na věci žid než on. „Tak co, co pro mě máš novýho?“</p>
			<p class="MLP_text ParaOverride-1">„Že jsme všechno šťastně roztavili,“ odpověděl Fagin, „a tohle je váš šáb<span class="CharOverride-1"><span id="footnote-017-backlink"><a class="_idFootnoteLink _idGenColorInherit" href="../Text/oliver_twist_022.xhtml#footnote-017">18</a></span></span>. Je to o&#160;hodně víc, než by to mělo dělat, milánku&#160;– ale protože vím, že mi zas někdy prokážete dobrou službu, tak&#160;–“</p>
			<p class="MLP_text ParaOverride-1">„Nech si ty kecy!“ skočil mu lupič do řeči. „Kde to máš? Sem s&#160;tím!“</p>
			<p class="MLP_text ParaOverride-1">„Ja, ja, Bille&#160;– jen momentíček, momentíček,“ odpověděl žid chlácholivě. „Tady to je. Všechno v&#160;suchu!“ mezi řečí vylovil ze záňadří starý bavlněný šátek, rozmotal velký uzel uvázaný na jednom cípu a&#160;ukázal roličku v&#160;hnědém papíře. Sikes mu ji vytrhl z&#160;ruky, chvatně ji rozbalil a&#160;začal počítat zlaťáky v&#160;ní zatočené.</p>
			<p class="MLP_text ParaOverride-1">„To je všecko, jo?“ zeptal se Sikes.</p>
			<p class="MLP_text ParaOverride-1">„Všechno,“ potvrdil žid.</p>
			<p class="MLP_text ParaOverride-1">„Nerozmotals náhodou ten paklík, když jsi šel sem, a&#160;nespolks pár těch zlatejch, co?“ tázal se Sikes podezíravě. „Nedělej uraženej ksicht, že se tak ptám&#160;– udělals to přece už kolikrát. Šmákni na cingrle.“</p>
			<p class="MLP_text ParaOverride-1">Tato slova, řečeno srozumitelnou mluvou, vyjadřovala příkaz, aby zatáhl za zvonek. Na toto zavolání se objevil jiný žid&#160;– mladší než Fagin, ale vzezření téměř stejně podlého a&#160;odpudivého.</p>
			<p class="MLP_text ParaOverride-1">Bill Sikes pouze mlčky ukázal na prázdnou holbu. Žid, který pokynu zcela přesně porozuměl, ji odešel naplnit; před odchodem si však ještě vyměnil významný pohled s&#160;Faginem, který na vteřinku zdvihl oči, jako by jeho pohled očekával, a&#160;v&#160;odpověď zavrtěl hlavou&#160;– tak nepatrně, že by třetí osoba, i&#160;pozorně přihlížející, byla stěží vůbec ten pohyb postřehla. Sikesovi ušel, protože byl právě v&#160;tom okamžiku sehnutý a&#160;zavazoval si tkaničku u&#160;boty, kterou mu přetrhl pes. Dost možná, že kdyby byl tu letmou výměnu němomluvy zachytil, byl by třeba usoudil, že mu nevěstí nic dobrého.</p>
			<p class="MLP_text ParaOverride-1">„Je tu někdo, Barney?“ zeptal se Fagin, který teď, když se Sikes díval, mluvil s&#160;očima sklopenýma k&#160;zemi.</p>
			<p class="MLP_text ParaOverride-1">„Ani živá duše,“ odpověděl Barney, jehož slova, ať již mu vycházela ze srdce nebo ne, rozhodně šla nosem.</p>
			<p class="MLP_text ParaOverride-1">„Nikdo?“ otázal se Fagin překvapeným tónem, což mělo možná znamenat, že Barney smí říci pravdu, chce-li.</p>
			<p class="MLP_text ParaOverride-1">„Nikdo, jen slečna Nancy,“ zahuhňal Barney.</p>
			<p class="MLP_text ParaOverride-1">„Nancy?“ zvolal Sikes. „Kde je? Ať na místě voslepnu, jestli si to děvče pro ty její kumštovný vlohy nepovažuju!“</p>
			<p class="MLP_text ParaOverride-1">„Právě v&#160;šenku dojedla porci vařenýho hovězího,“ vyhuhňal Barney.</p>
			<p class="MLP_text ParaOverride-1">„Pošli ji sem,“ přikázal Sikes a&#160;nalil sklenku kořalky. „Pošli ji sem!“</p>
			<p class="MLP_text ParaOverride-1">Barney se podíval plaše na Fagina, jako by žádal o&#160;dovolení; když žid nepromluvil ani nezdvihl oči od země, vzdálil se a&#160;vzápětí se vrátil a&#160;přivedl Nancy, vyšňořenou v&#160;plné parádě: klobouček, zástěrka, košíček i&#160;klíč od domovních dveří.</p>
			<p class="MLP_text ParaOverride-1">„Užs něco vyčuchala, Nancy, viď?“ tázal se Sikes a&#160;zároveň jí nabídl skleničku.</p>
			<p class="MLP_text ParaOverride-1">„To víš, Bille, japabyne,“ odpověděla mladá dáma a&#160;obrátila sklenku do sebe. „A&#160;že toho už taky mám právě dost. Škvrňátko stonalo a&#160;nesmělo z&#160;postýlky. A&#160;tak&#160;–“</p>
			<p class="MLP_text ParaOverride-1">„Ja, ja, Nancy, milánku!“ vzdychl Fagin a&#160;zdvihl oči.</p>
			<p class="MLP_text ParaOverride-1">Nu, upozornilo-li snad zvláštní svraštění židova zrzavého obočí a&#160;přivření jeho hluboko zapadlých očí opravdu slečnu Nancy, že je na nebezpečné cestě k&#160;přílišné sdílnosti, není pro nás nijak zvlášť důležité, neboť zde se nepotřebujeme zajímat o&#160;nic než o&#160;fakt. A&#160;fakt je, že se Nancy náhle zarazila, oblažila pana Sikese několika líbeznými úsměvy a&#160;zavedla řeč na jiné věci. Asi po deseti minutách pak popadl pana Fagina záchvat kašle; vzápětí si Nancy přetáhla šátek přes ramena a&#160;prohlásila, že už musí jít. Protože pan Sikes zjistil, že má kousek cesty společný s&#160;ní, projevil úmysl ji doprovodit; odešli tedy spolu a&#160;v&#160;malé vzdálenosti za nimi ťapal pes, který se vyplížil z&#160;jednoho zastrčeného dvorka, hned jak jeho pán zmizel z&#160;dohledu.</p>
			<p class="MLP_text ParaOverride-1">Jen Sikes vyšel z&#160;lokálu, vystrčil žid hlavu ze dveří a&#160;díval se za ním, jak odchází tmavou chodbou; potom zahrozil zaťatou pěstí a&#160;zahučel strašlivou kletbu; nakonec se s&#160;příšerným šklebem posadil ke stolu a&#160;brzy se hluboce zabral do zajímavých stránek Policejního věstníku.</p>
			<p class="MLP_text ParaOverride-1">Mezitím se Oliver Twist, kterému se ani nesnilo, že je v&#160;tak velké blízkosti šprýmovného starého pána, ubíral ke knihkupcovu krámku. Když dorazil do Clerkenwellu, zahnul náhodou do postranní ulice, kudy vlastně nechtěl vůbec jít; ale poněvadž svůj omyl objevil, teprve až jí už prošel polovinu, a&#160;poněvadž věděl, že stejně musí vést správným směrem, usoudil, že nestojí za to se vracet. A&#160;kráčel tedy dál, co mohl nejrychleji, knihy pevně sevřené pod paždím.</p>
			<p class="MLP_text ParaOverride-1">Tak šlapal svou cestou a&#160;uvažoval, jak šťastný a&#160;spokojený může být a&#160;co by za to dal, kdyby se mohl jen jedinkrát podívat na ubohého malého Dicka, který možná právě v&#160;té chvíli vyhladovělý a&#160;zbitý hořce pláče, když vtom ho polekalo velmi hlasité zapištění mladého ženského hlasu: „Ó, můj drahý bratříček!“ Ještě ani nestačil plně zdvihnout oči, aby se podíval, co se děje a&#160;již jeho kroky zarazilo pevné objetí, jímž ho kolem krku sevřely dvě paže.</p>
			<p class="MLP_text ParaOverride-1">„Nechte mě!“ vykřikl Oliver a&#160;vzpíral se. „Pusťte mě! Kdo je to? Proč mě zastavujete?“</p>
			<p class="MLP_text ParaOverride-1">Jedinou odpovědí na jeho křik byla hlasitá litanie nářků mladé ženy, která ho objala a&#160;která měla v&#160;ruce košíček a&#160;velký domovní klíč.</p>
			<p class="MLP_text ParaOverride-1">„Ach, božínku,“ lamentovala mladá žena, „konečně jsem ho našla! Ach, Olivere, Olivere! Ach ty nezbedo, ach ty ošklivý, co jsem se já kvůli tobě natrápila! Pojď domů, zlatíčko, pojď! Ach, konečně jsem ho našla! Zaplať pánbůh natisíckrát, konečně jsem ho našla!“ Po těchto přerývaných výkřicích propukla mladá žena znovu v&#160;prudký nářek a&#160;vybičovala se do tak strašlivé hysterie, že se dvě ženy, které k&#160;ní právě došly, zeptaly řeznického učedníka s&#160;ulízanou lesklou kakadou napomádovanou lojem, který rovněž přihlížel, nemyslí-li, že by bylo dobře, aby doběhl pro doktora. Na to řeznický učedník&#160;– který se ukázal jako tvor založení lenošného, ne-li vůbec tupého&#160;– odpověděl, že nemyslí.</p>
			<p class="MLP_text ParaOverride-1">„Ach ne, ne, ne, není zapotřebí,“ řekla mladá žena a&#160;popadla Olivera pevně za ruku. „Už je mi líp. A&#160;teď půjdeš hned domů, ty necito jeden! Pojď!“</p>
			<p class="MLP_text ParaOverride-1">„Co se vlastně stalo, paninko?“ zeptala se jedna z&#160;přihlížejících žen.</p>
			<p class="MLP_text ParaOverride-1">„Ale utekl, paní,“ odpověděla mladá žena, „málem před měsícem utekl od rodičů, takových pracovitých a&#160;řádných lidí, a&#160;šel vám a&#160;přidal se k&#160;bandě zlodějů a&#160;všelijakých lumpů&#160;– matce z&#160;toho div srdce nepuklo.“</p>
			<p class="MLP_text ParaOverride-1">„Čertovo kvítko!“ řekla jedna žena.</p>
			<p class="MLP_text ParaOverride-1">„Běž domů, utíkej, trapiči jeden!“ dodala druhá.</p>
			<p class="MLP_text ParaOverride-1">„To nejsem,“ ohradil se Oliver ve velkém zděšení. „Já ji neznám. A&#160;vůbec sestru nemám, ani otce a&#160;matku. Jsem sirotek a&#160;bydlím v&#160;Pentonvillu.“</p>
			<p class="MLP_text ParaOverride-1">„Jen ho poslouchejte, drzouna, jak vrdlouže!“ zvolala žena.</p>
			<p class="MLP_text ParaOverride-1">„Jakže, to je Nancy!“ vykřikl Oliver, který teprve nyní zahlédl její tvář, a&#160;v&#160;nepotlačitelném úžasu od ní uskočil.</p>
			<p class="MLP_text ParaOverride-1">„Vidíte, že mě zná!“ zavřeštěla Nancy, dovolávajíc se diváků kolem. „To už zapřít nemůže! Lidé, buďte tak hodní, domluvte mu, aby šel domů, nebo jinak připraví svou drahou matku i&#160;otce do hrobu a&#160;mně z&#160;toho pukne srdce!“</p>
			<p class="MLP_text ParaOverride-1">„Ďasa, co&#160;se to tu děje?“ rozkřikl se muž, který vyrazil z&#160;blízké pivnice s&#160;bílým psem v&#160;patách. „Ahá, malej Oliver! Pojď domů k&#160;chuděře mamince, lotříku jeden mrňavá! Pojď hned domů!“</p>
			<p class="MLP_text ParaOverride-1">„Já nejsem jejich! Neznám je! Pomoc!“ křičel Oliver, zatímco se zmítal v&#160;mužově siláckém sevření.</p>
			<p class="MLP_text ParaOverride-1">„Jo, pomoc!“ opakoval po něm muž. „Hnedle ti pomůžu, kluku ničemná! Co je to za knihy? Někdes je ukrad, viď! Dej je sem!“ S&#160;těmi slovy mu muž vytrhl těžké svazky z&#160;podpaždí a&#160;přetáhl ho přes hlavu.</p>
			<p class="MLP_text ParaOverride-1">„Tak je to správně!“ křikl nějaký divák z&#160;okna v&#160;podkroví. „Jedině tak ho přivedete k&#160;rozumu!“</p>
			<p class="MLP_text ParaOverride-1">„Moje řeč,“ zvolal nějaký truhlář s&#160;ospalým obličejem a&#160;vyslal k&#160;podkrovnímu oknu pochvalný pohled.</p>
			<p class="MLP_text ParaOverride-1">„Jen mu to prospěje!“ prohlásily obě starší ženy.</p>
			<p class="MLP_text ParaOverride-1">„A&#160;taky že to nahrabe!“ opáčil muž, uštědřil Oliverovi další ránu a&#160;popadl ho za límec. „Tak hybaj, kluku neřádská! Hej, Vočko, bacha na něj, honem! Bacha na něj!“</p>
			<p class="MLP_text ParaOverride-1">Zesláblé nedávnou nemocí, omámené ranami a&#160;nenadálostí přepadení, vyděšené zuřivým vrčením psa a&#160;mužovou surovostí, zdrcené přesvědčením diváků, že je opravdu takový otrlý mladý ničema, jak ho ti dva líčí: co mohlo samojediné ubohé dítě dělat? Snesla se už tma; byla to bídná končina; nikde nablízku pomoc; veškerý odpor byl marný. Ve zlomku vteřiny ho zatáhli do bludiště tmavých úzkých uliček a&#160;hnali ho kupředu krokem tak rychlým, že ojedinělé výkřiky, které se pořídku odvážil vyrazit, byly při tom tempu nesrozumitelné. Ostatně na tom málo záleželo, jsou-li srozumitelné nebo ne, neboť nikde nebylo živé duše, která by jich dbala, i&#160;kdyby bývaly sebezřetelnější.</p>
			<p class="MLP_text_bez1radku_-12-0- ParaOverride-1">Rozžíhaly se plynové lucerny; paní Bedwinová úzkostlivě čekala v&#160;otevřených dveřích; služka se běžela dvacetkrát podívat na konec ulice, není-li někde stopy po Oliverovi a&#160;– oba staří páni dosud vytrvale seděli v&#160;temném obývacím pokoji s&#160;hodinkami mezi sebou.</p>
			<hr class="HorizontalRule-1"/>
			<div class="_idFootnotes">
				<div id="footnote-017" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_022.xhtml#footnote-017-backlink">18</a>  <span class="MLP_znak_kurziva_9b CharOverride-2">Šáb, šábnout, šábovat</span>&#160;– díl, rozdělit, dělit (zvláště zisk, výdělek, kořist). (Ze staršího argotu.) <span class="MLP_znak_kurziva_9b CharOverride-2">Pozn. překl.</span></p>
				</div>
			</div>
		</div>
</body>
</html>
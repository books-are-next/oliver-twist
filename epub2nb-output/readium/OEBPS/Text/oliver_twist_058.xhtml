<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-55</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-55" xml:lang="cs-CZ">
		<div class="Z-kladn--textový-r-meček">
			<p id="_idParaDest-54" class="MLP_uroven2_kapitola ParaOverride-1">Kapitola padesátá prvá </p>
			<p class="MLP_text_uprostred_-I- ParaOverride-1">Přináší vysvětlení nejednoho tajemství a&#160;obsahuje nabídnutí k&#160;sňatku beze slova o&#160;věnu nebo jehelném</p>
			<p class="MLP_text_bez1radku_-12-0- ParaOverride-1">Události vyprávěné v&#160;předešlé kapitole byly teprve dva dny staré, když Oliver seděl ve tři hodiny odpoledne v&#160;cestovním kočáře, rachotivě uhánějícím k&#160;jeho rodnému městečku. Paní Maylieová a&#160;Róza s&#160;paní Bedwinovou a&#160;s&#160;dobrákem doktorem jeli s&#160;ním, kdežto pan Brownlow cestoval v&#160;doprovodu jedné další osoby, jejíž jméno neuvedl, v&#160;poštovním kočáře za nimi.</p>
			<p class="MLP_text ParaOverride-1">Mnoho toho při jízdě nenamluvili, neboť Oliverovo horečné vzrušení a&#160;nejistota ho připravovaly o&#160;schopnost soustředit myšlenky, ba téměř i&#160;o&#160;řeč; zjevně měly sotva slabší účinek i&#160;na jeho společníky, kteří je sdíleli v&#160;míře přinejmenším stejné. Pan Brownlow již hocha i&#160;obě dámy velice opatrně obeznámil s&#160;podstatou přiznání, které z&#160;Monkse vynutil; a&#160;třebaže věděli, že účelem jejich nynější cesty je dokonat dílo, které bylo tak slibně započato, přesto celou věc obestíralo tolik pochybností a&#160;záhad, že pociťovali trvalé, skoro nesnesitelné napětí.</p>
			<p class="MLP_text ParaOverride-1">Týž laskavý přítel s&#160;přispěním pana Losberna obezřetně podvázal všechny informační prameny, z&#160;nichž by k&#160;nim mohla proniknout zpráva o&#160;strašlivých událostech, které se přihodily tak nedávno. Je sice svatá pravda, řekl mu, že se to zakrátko musejí dovědět stejně, ale ať se to raději stane ve vhodnější chvíli, než máme teď, nevhodnější se naskytnout nemůže. Pokračovali tedy v&#160;cestě mlčky&#160;– každý zabrán do úvah o&#160;předmětu, který je svedl dohromady, a&#160;nikdo ochoten vyjádřit slovy myšlenky, které na všechny dotíraly.</p>
			<p class="MLP_text ParaOverride-1">Ale zachovával-li Oliver pod všemi těmi vlivy mlčení, dokud ujížděli k&#160;jeho rodišti po silnici, kterou v&#160;životě nespatřil, jak rychle se celý běh jeho vzpomínek stočil zpátky ke starým časům a&#160;jaký příval pohnutí mu vzplanul v&#160;srdci, když zabočili na silnici, po které kdysi putoval pěšky jako ubohý vandráček bez domova a&#160;bez přítelíčka, který by mu pomohl, bez střechy, pod kterou by hlavu složil!</p>
			<p class="MLP_text ParaOverride-1">„Podívejte, tamhle, tamhle!“ zvolal Oliver, dychtivě stiskl Róze ruku a&#160;ukazoval z&#160;okna kočáru, „to jsou ty schůdky, kde jsem přelez&#160;– a&#160;tamhle za tím křovím jsem se schovával, protože jsem se bál, aby mě někdo nedohonil a&#160;neodvedl mě zpátky! A&#160;tamhleta pěšina v&#160;polích vede k&#160;tomu starému domu, kde jsem bydlel jako docela maličký! Ach, Dicku, Dicku, milý drahý kamaráde, tak rád bych tě viděl teď!“</p>
			<p class="MLP_text ParaOverride-1">„Brzo ho uvidíš,“ pravila Róza a&#160;něžně mu vzala sepjaté ruce do dlaní. „A&#160;povíš mu, jak jsi šťastný a&#160;jak jsi teď bohatý a&#160;jak tě ve všem tvém štěstí nic neblaží víc než to, že se k&#160;němu vracíš a&#160;přinášíš štěstí i&#160;jemu.“</p>
			<p class="MLP_text ParaOverride-1">„Ano, ano,“ přisvědčil Oliver, „a odvezem&#160;– odvezem ho odtud a&#160;koupíme mu šaty a&#160;dáme ho učit a&#160;pošleme ho do nějaké klidné venkovské samoty, kde by mohl zesílit a&#160;uzdravit se&#160;– ano?“</p>
			<p class="MLP_text ParaOverride-1">Róza jen přikývla, protože hoch se usmíval v&#160;slzách tak blažených, že nemohla vůbec promluvit.</p>
			<p class="MLP_text ParaOverride-1">„Budete na něj laskavá a&#160;hodná, protože taková jste na každého,“ pokračoval Oliver. „Vím, že se ze všeho rozpláčete, až uslyšíte, co asi bude vypravovat. Ale to nic, nic si z&#160;toho nedělejte, všechno zase přejde a&#160;budete se znova usmívat&#160;– to vím taky&#160;– až si pomyslíte, jak se změnil. Se mnou to u&#160;vás bylo zrovna tak. Řekl mi, <span class="MLP_znak_kurziva_11b">žehnej ti Pánbůh</span>, když jsem utíkal,“ zvolal hoch ve výbuchu láskyplného pohnutí, „a já mu teď řeknu <span class="MLP_znak_kurziva_11b">žehnej Pánbůh tobě</span> a&#160;ukážu mu, jak ho za to mám rád!“</p>
			<p class="MLP_text ParaOverride-1">Jak se blížili k&#160;městečku a&#160;konečně už projížděli i&#160;jeho úzkými ulicemi, stávalo se čím dál tím nesnadnější udržet hocha v&#160;přiměřených mezích. Ukázalo se pohřebnictví Sowerberryho, na stejném místě, kde bývalo, jenže krám vypadal menší a&#160;méně honosný, než jak si ho chlapec pamatoval&#160;– defilovaly před ním všechny ty dobře známé krámy a&#160;domy, s&#160;nimiž ho téměř s&#160;každým pojila nějaká nepatrná příhoda&#160;– před dveřmi staré hospody stála Gamfieldova kára, zrovna ta, s&#160;kterou jezdíval už tehdy&#160;– vynořil se špitál, ono strašlivé vězení jeho mladých dnů, se svými ponurými okny mračícími se do ulice, a&#160;u&#160;brány stál týž vyzáblý vrátný&#160;– při pohledu na něj sebou Oliver mimoděk škubl a&#160;přikrčil se, ale hned se své nesmírné bláhovosti zasmál, vzápětí se rozplakal a&#160;obratem se znovu rozesmál&#160;– ve dveřích a&#160;v&#160;oknech viděl desítky tváří téměř vesměs dobře známých&#160;– skoro všechno bylo stejné, jako by odtamtud byl odešel teprve včera a&#160;jako by celý jeho nedávný život byl jenom blažený sen.</p>
			<p class="MLP_text ParaOverride-1">Byla to však čirá, opravdová, radostná skutečnost. Zajeli rovnou před portál hlavního hotelu (na který Oliver kdysi hledíval s&#160;posvátnou úctou a&#160;který považoval za obrovský palác, ale jehož nádhera i&#160;velikost se mezitím poněkud scvrkly) a&#160;tam již čekal pan Grimwig celý netrpělivý, aby je uvítal. Políbil mladou dámu, a&#160;rovněž i&#160;starou paní, když vystoupily z&#160;kočáru, jako by byl dědeček celé společnosti, a&#160;byl samý úsměv a&#160;vlídnost a&#160;nenabízel, že sní svou hlavu&#160;– ne, ani jednou; nenabídl to ani tehdy, když se s&#160;velice letitým postiliónem přel o&#160;nejkratší cestu do Londýna a&#160;tvrdil, že to ví líp&#160;– ačkoli tou cestou jel jen jednou, a&#160;to ještě přitom spal jako zabitý. Oběd byl hotový a&#160;pokoje připravené a&#160;všechno zchystané jako kouzlem.</p>
			<p class="MLP_text ParaOverride-1">Nicméně přes to všechno jakmile opadl rozruch první půlhodinky, znovu zavládla táž zamlklost a&#160;stísněnost, jakou se vyznačovala jejich jízda sem. Pan Brownlow nepřišel poobědvat společně s&#160;ostatními, nýbrž zůstal v&#160;odděleném pokoji. Druzí dva pánové ustavičně se starostlivým výrazem odbíhali a&#160;zase se vraceli a&#160;v&#160;oněch krátkých chvilkách, kdy byli u&#160;společnosti, hovořili spolu po straně. Jednou odvolali také paní Maylieovou, a&#160;když se téměř po hodině vrátila, měla oči naběhlé od pláče. Ze všech těch příznaků byli Róza a&#160;Oliver, nezasvěcení do žádného nového tajemství, nervózní a&#160;celí nesví. Zvědavě přemítali a&#160;mlčeli; nebo když už nějaké to slovo vyměnili, hovořili šeptem, jako by se báli slyšet i&#160;jen zvuk vlastního hlasu.</p>
			<p class="MLP_text ParaOverride-1">Teprve když nadešla devátá hodina a&#160;už si začínali myslit, že ten večer se již nedovědí nic nového, vstoupil konečně do pokoje pan Losberne s&#160;panem Grimwigem a&#160;za nimi pan Brownlow spolu s&#160;mužem, při jehož spatření Oliver překvapením div nevyjekl&#160;– neboť mu řekli, že to je jeho bratr, a&#160;přitom to byl týž muž, s&#160;kterým se srazil tenkrát v&#160;tržním městysi a&#160;kterého zahlédl, jak se spolu s&#160;Faginem dívá oknem do jeho pokojíka. Monks mrskl po užaslém hochovi pohledem plným nenávisti, kterou nedokázal utajit ani teď, a&#160;posadil se poblíž dveří. Pan Brownlow, který v&#160;ruce přinášel nějaké listiny, přistoupil ke stolu, nedaleko něhož seděla Róza s&#160;Oliverem.</p>
			<p class="MLP_text ParaOverride-1">„Je to trapný úkol,“ zahovořil pan Brownlow, „ale tato svědecká prohlášení, podepsaná v&#160;Londýně před mnoha pány, je nutno v&#160;jádře opakovat zde. Byl bych vás toho pokoření rád ušetřil, ale dříve než se rozejdeme, musíme tato svědectví slyšet z&#160;vašich vlastních úst, a&#160;víte dobře proč.“</p>
			<p class="MLP_text ParaOverride-1">„Jen dál,“ pobídl ho oslovený a&#160;odvrátil tvář. „Honem. Udělal jsem toho myslím už skoro dost. Nezdržujte mě tady zbytečně.“</p>
			<p class="MLP_text ParaOverride-1">„Toto dítě,“ pokračoval pan Brownlow, přitáhl si Olivera k&#160;sobě a&#160;spočinul mu rukou na hlavě, „je váš nevlastní bratr, nemanželský syn vašeho otce, mého drahého přítele Edwina Leeforda, a&#160;ubohé mladé Agnes Flemingové, kterou jeho narození stálo život.“</p>
			<p class="MLP_text ParaOverride-1">„Ano,“ potvrdil Monks a&#160;zlobně se zamračil na rozechvělého chlapce, jehož rozbušené srdce mohl málem slyšet, „to je jejich parchant.“</p>
			<p class="MLP_text ParaOverride-1">„Výraz, kterého jste použil,“ přísně pravil pan Brownlow, „je výtkou těm, kdo už dávno unikli z&#160;dosahu malomocného odsudku tohoto světa. Nevrhá potupu na nikoho z&#160;živých kromě na vás, který jste ho použil. Pomiňme to však. Narodil se ve zdejším městě.“</p>
			<p class="MLP_text ParaOverride-1">„Ve zdejším špitále,“ opáčil nasupeně Monks. „Celou tu historii jsem přece pověděl tam,“ dodal a&#160;podrážděně přitom ukázal na listiny na stole.</p>
			<p class="MLP_text ParaOverride-1">„Musíte ji povědět ještě i&#160;zde,“ řekl pan Brownlow a&#160;rozhlédl se po posluchačích.</p>
			<p class="MLP_text ParaOverride-1">„Tak tedy poslouchejte!“ utrhl se Monks. „Když se jeho otec v&#160;Římě roznemohl, přijela za ním jeho žena, moje matka&#160;– od které už dlouho žil odloučeně a&#160;která při odjezdu z&#160;Paříže mě vzala s&#160;sebou&#160;– asi nejspíš aby se poohlédla po jeho majetku, co já vím, protože k&#160;otci žádnou valnou náklonnost neměla a&#160;on k&#160;ní taky ne. Vůbec o&#160;nás nevěděl, protože byl v&#160;bezvědomí a&#160;až do své smrti druhého dne se už neprobral. Mezi papíry v&#160;jeho psacím stole byly dva listy datované večer toho dne, kdy ho nemoc přepadla, a&#160;adresované vám,“ tu se obrátil k&#160;panu Brownlowovi, „a vložené do krátkého několikařádkového sdělení pro vás s&#160;poznámkou na obalu celé zásilky, že se nemá odeslat dříve než až po jeho smrti. Jeden z&#160;těch listů byl dopis té dívce Agnes, druhý byla poslední vůle.“</p>
			<p class="MLP_text ParaOverride-1">„Co ten dopis?“ otázal se pan Brownlow.</p>
			<p class="MLP_text ParaOverride-1">„Dopis?&#160;– Arch papíru, znova a&#160;znova přeškrtávaný, s&#160;kajícím doznáním a&#160;s&#160;prosbami k&#160;Bohu, aby jí stál ku pomoci. Namluvil totiž té dívce pohádku, že nějaké hluboké tajemství&#160;– které jí slíbil jednoho dne vysvětlit&#160;– mu prozatím brání, aby se s&#160;ní tenkrát ihned oženil. A&#160;tak s&#160;ním udržovala známost dál a&#160;trpělivě mu důvěřovala, až mu uvěřila tuze mnoho a&#160;přišla o&#160;to, co jí už nikdo nemohl jaktěživo vrátit. V&#160;té době měla pár měsíců do slehnutí. Vypsal jí všechno, co hodlal udělat, aby skryl její hanbu, kdyby zůstal na živu, a&#160;prosil ji, kdyby umřel, aby neproklínala jeho památku, ani aby si nemyslila, že následky jejich hříchu padnou na hlavu jí nebo jejich děťátku&#160;– protože prý všechna vina je na něm. Připomínal jí den, kdy jí daroval malý medailónek a&#160;prsten s&#160;jejím křestním jménem a&#160;s&#160;prázdným místem ponechaným pro vyrytí jména, které jí doufal jednoho dne dát&#160;– prosil ji, aby si ho nechala a&#160;nosila ho na srdci jako až doposud&#160;– a&#160;pak se rozepsal a&#160;stejnými slovy opakoval páté přes deváté stále jedno a&#160;totéž, jako by se byl pomátl. Myslím, že se pomátl doopravdy.“</p>
			<p class="MLP_text ParaOverride-1">„A&#160;poslední vůle?“ nadhodil pan Brownlow, mezitímco Oliverovi hustě kanuly slzy.</p>
			<p class="MLP_text ParaOverride-1">Monks mlčel.</p>
			<p class="MLP_text ParaOverride-1">„Poslední vůli,“ vysvětloval pan Brownlow za něj, „sepsal ve stejném duchu jako dopis. Vylíčil v&#160;ní útrapy, které mu připravila jeho žena, vzpurnou povahu, špatnost a&#160;zlovolnost svého jediného syna, vás, předčasně propadlého neřestem a&#160;vychovaného v&#160;nenávisti k&#160;němu&#160;– a&#160;odkázal vám a&#160;vaší matce po osmi stech librách ročního důchodu. Celý zbytek svého jmění rozdělil na dva rovné díly&#160;– jeden podíl pro Agnes Flemingovou a&#160;druhý pro jejich dítě, narodí-li se živé a&#160;dosáhne-li kdy plnoletosti. Kdyby to byla dívka, měla peníze dědit beze všech výhrad; kdyby to však byl hoch, pak jedině s&#160;podmínkou, že po dobu své nezletilosti nikdy své jméno před světem neposkvrní spácháním nějaké nečestnosti, nízkosti, zbabělosti ani bezpráví. Tu podmínku prý klade proto, vysvětlil, aby zdůraznil svou důvěru v&#160;matku a&#160;přesvědčení&#160;– ještě posílené blízkostí smrti&#160;– že dítě podědí matčino něžné srdce a&#160;ušlechtilou povahu. Kdyby se však byl v&#160;této naději zklamal, pak měly peníze připadnout vám&#160;– protože tehdy, a&#160;ne dříve než tehdy, až by obě děti byly stejné, by teprve uznal váš přednostní nárok na jeho jmění, nárok váš, svého prvorozeného, který jste neměl nejmenší nárok na jeho srdce, nýbrž už od nejútlejšího dětství jste ho svým chladem a&#160;odporem odpuzoval.“</p>
			<p class="MLP_text ParaOverride-1">„Moje matka,“ promluvil Monks silnějším hlasem, „udělala to, co by byla udělala každá žena: tu poslední vůli spálila. Dopis nikdy nedošel na místo určení; ale matka si ho spolu s&#160;jinými důkazy schovala pro případ, že by se někdy snažili tu poskvrnu zalhat. Otec děvčete se od ní dověděl pravdu přibarvenou tak černě, jak si jen mohla její hluboká nenávist přibásnit&#160;– za to ji teď miluju. Štvaný studem a&#160;hanbou utekl s&#160;dětmi do zapadlého kouta ve Walesu a&#160;dokonce i&#160;změnil jméno, aby se jeho přátelé nikdy nedopídili jeho ústraní&#160;– a&#160;tam, celkem nedlouho po jeho příchodu, ho našli v&#160;posteli mrtvého. To už uplynulo několik neděl, co dívka odešla potají z&#160;domova; zchodil už kdejaké blízké město a&#160;vesnice, aby ji vypátral&#160;– a&#160;právě tu noc, kdy se vrátil domů s&#160;pevným přesvědčením, že si sáhla na život, aby svou i&#160;jeho hanbu skryla, mu jeho staré srdce puklo.“</p>
			<p class="MLP_text ParaOverride-1">Nakrátko se rozhostilo ticho, dokud nit vyprávění nenavázal pan Brownlow.</p>
			<p class="MLP_text ParaOverride-1">„Po letech,“ pravil starý pán, „ke mně přišla matka toho muže zde, Edwarda Leeforda. Utekl od ní, když mu bylo teprve osmnáct; okradl ji o&#160;všechny šperky a&#160;peníze, co měla; karbanil, hýřil, padělal podpisy a&#160;nakonec prchl do Londýna, kde se pak dva roky bratříčkoval s&#160;nejhoršími vyvrheli. Chřadla bolestivou a&#160;nevyléčitelnou nemocí a&#160;toužila ho najít, dřív než ji skosí smrt. Zahájilo se pátrání a&#160;bedlivě se hledalo. Dlouhou dobu zůstávalo všechno úsilí marné, ale nakonec se přece jen dostavil úspěch a&#160;syn se s&#160;ní vrátil do Francie.“</p>
			<p class="MLP_text ParaOverride-1">„Tam po vleklé chorobě umřela,“ pokračoval zase Monks, „a na smrtelné posteli mi odkázala celé toto tajemství spolu se smrtelnou a&#160;neuhasitelnou nenávistí ke všem, kterých se týkalo&#160;– ačkoli tu mi odkazovat nemusela, protože jsem ji zdědil už dávno předtím. Za nic nechtěla uvěřit, že by děvče bylo zabilo sebe i&#160;dítě, nýbrž celou bytostí tušila, že se narodil hoch a&#160;je naživu. Přísahal jsem jí, jestli mi někdy zkříží cestu, že ho uštvu&#160;– že mu nikdy nedopřeju klid&#160;– že ho budu pronásledovat s&#160;nejsveřepějším a&#160;nejzavilejším nepřátelstvím&#160;– že si na něm zchladím nenávist, která mě sžírá&#160;– a&#160;jestli to bude v&#160;mé moci, že poplivám planou chlubnost té urážlivé závěti tím, že ho dovleču na samou šibenici. Měla pravdu. Konečně mi přišel do cesty. Začal jsem dobře&#160;– a&#160;nebýt cancavých poběhlic, byl bych skončil, jak jsem začal!“</p>
			<p class="MLP_text ParaOverride-1">Když si nyní padouch pevně založil ruce křížem přes prsa a&#160;v&#160;nemohoucnosti zmařené zloby sám sebe huhlavě proklínal, otočil se pan Brownlow k&#160;vyděšenému hloučku vedle sebe a&#160;vysvětloval, že žid, dávný Monksův spřeženec a&#160;důvěrník, dostával za držení Olivera ve svých spárech vysokou odměnu, ze které měl určitou část vrátit, kdyby hoch z&#160;jeho drápů vyvázl; a&#160;že spor v&#160;této věci vedl k&#160;jejich návštěvě venkovského domku, kam se pak vydali za tím účelem, aby zjistili Oliverovu totožnost.</p>
			<p class="MLP_text ParaOverride-1">„Co ten medailónek a&#160;prsten?“ obrátil se pan Brownlow s&#160;otázkou na Monkse.</p>
			<p class="MLP_text ParaOverride-1">„Koupil jsem je od těch manželů, o&#160;kterých jsem vám vypravoval. Ti je ukradli opatrovnici, která o&#160;ně zase okradla mrtvolu,“ odpověděl Monks, aniž zdvihl oči. „Víte, co se s&#160;nimi stalo?“</p>
			<p class="MLP_text ParaOverride-1">Pan Brownlow pouze kývl na pana Grimwiga a&#160;ten s&#160;náramnou čilostí zmizel; když se zakrátko vrátil, strkal před sebou paní Bumblovou a&#160;za sebou táhl jejího neochotného chotě.</p>
			<p class="MLP_text ParaOverride-1">„Klamou mě snad zraky,“ zvolal pan Bumble se špatně líčeným nadšením, „nebo je to vopravdu náš malý Oliver? Jejej, O-li-vere, kdybys jen věděl, jak se mi po tobě stejskalo&#160;–“</p>
			<p class="MLP_text ParaOverride-1">„Drž zobák, hlupáku,“ zahučela paní Bumblová.</p>
			<p class="MLP_text ParaOverride-1">„Nátura je holt nátura, manželko!“ bránil se správce špitálu. „Copak se ve mně nesmí vozvat cit? Ve mně, co ho vychoval na kulatuře, když ho tuhle vidím sedět mezi dámama a&#160;pánama, že přívětivější aby jeden pohledal? Já toho hošíčka vždycky miloval, jako by to byl můj&#160;– můj vlastní dědoušek,“ koktal pan Bumble, hledaje vhodné přirovnání. „Mladej pane Olivere, pamatujete se na toho zlatýho pána v&#160;bílej vestě? Ach jo, minulej tejden si ho vzalo nebe v&#160;dubovej truhle s&#160;postříbřenejma uchama!“</p>
			<p class="MLP_text ParaOverride-1">„Zkuste to, pane,“ přihlásil se kousavě pan Grimwig, „a potlačte své city.“</p>
			<p class="MLP_text ParaOverride-1">„K&#160;službám, vašnosti, budu hledět vyhovět,“ odpověděl pan Bumble. „Těší mě, pane. Doufám, že zdravíčko slouží.“</p>
			<p class="MLP_text ParaOverride-1">Tento pozdrav platil panu Brownlowovi, který právě popošel docela blízko k&#160;ctihodnému párku. Ukázal na Monkse a&#160;zeptal se:</p>
			<p class="MLP_text ParaOverride-1">„Znáte toho člověka?“</p>
			<p class="MLP_text ParaOverride-1">„Ne,“ odsekla paní Bumblová bez okolků.</p>
			<p class="MLP_text ParaOverride-1">„Vy asi taky ne?“ pravil pan Brownlow na adresu jejího manžela.</p>
			<p class="MLP_text ParaOverride-1">„V&#160;životě jsem ho nikdá neviděl,“ prohlásil pan Bumble. „Ani jste mu asi nic neprodal?“</p>
			<p class="MLP_text ParaOverride-1">„Ne,“ odpověděla paní Bumblová.</p>
			<p class="MLP_text ParaOverride-1">„Nikdy jste asi neměl jistý zlatý medailónek a&#160;prsten, že?“ ptal se pan Brownlow dál.</p>
			<p class="MLP_text ParaOverride-1">„Určitě ne,“ odvětila špitální správcová. „Nač jste nás sem citýrovali? Abychom odpovídali na takové nesmysly?“</p>
			<p class="MLP_text ParaOverride-1">Pan Brownlow opět kývl na pana Grimwiga a&#160;tento pán opět s&#160;neobyčejnou ochotou odkulhal z&#160;pokoje. Ale nevrátil se opět se statným párem tlustých manželů, nýbrž tentokrát přivedl dvě vyzáblé ženy, které se při každém klopýtavém kroku ochrnutě třásly.</p>
			<p class="MLP_text ParaOverride-1">„Tu noc, co umřela stará Sally, jste zavřela dvéře,“ řekla žena vpředu a&#160;zvedla scvrklou ruku, „ale uši jste nám zacpat nemohla, ani škvíry ve dveřích.“</p>
			<p class="MLP_text ParaOverride-1">„Ne, ne,“ přizvukovala druhá za ní, rozhlížela se a&#160;mlela bezzubými dásněmi. „Ne, ne, ne.“</p>
			<p class="MLP_text ParaOverride-1">„My ji slyšely, jak se vám namáhá povědět, co udělala, a&#160;viděly jsme vás, jak jste jí z&#160;ruky vytáhla papírek, a&#160;taky jsme vás druhej den hlídaly, jak jdete do krámu k&#160;zastavárníkovi,“ pravila první.</p>
			<p class="MLP_text ParaOverride-1">„Tak, tak,“ dodala druhá, „a byl to medajlónek a&#160;zlatej prsten. To jsme vyzvěděly a&#160;viděly jsme, jak vám ty věci vracel. Nebyly jsme daleko. Kdepak, nebyly jsme daleko.“</p>
			<p class="MLP_text ParaOverride-1">„A&#160;víme toho ještě víc,“ pokračovala zase první, „protože Sally nám už o&#160;hodně dřív často vypravovala, co jí ta mladá matka povídala. Prej cejtila, že to nikdá nepřežije, a&#160;zrovna když na ni padla ta nemoc, byla na cestě do města, kde leží otec vod toho dítěte, aby umřela blízko jeho hrobu.“</p>
			<p class="MLP_text ParaOverride-1">„Chtěla byste slyšet přímo toho zastavárníka?“ zeptal se pan Grimwig a&#160;udělal pohyb ke dveřím.</p>
			<p class="MLP_text ParaOverride-1">„Ne,“ odmítla žena, „jestli ten&#160;–“ a&#160;ukázala na Monkse&#160;– „byl taková baba zbabělá, že se přiznal, jako vidím, že je, a&#160;vy jste vyzpovídali všecky tyhle čarodějnice, až jste si našli ty pravé, tak nemám, co bych ještě řekla. Ano, prodala jsem mu ty věci a&#160;jsou na místě, odkud je už nikdy nedostanete. Co dál?“</p>
			<p class="MLP_text ParaOverride-1">„Nic,“ odpověděl pan Brownlow, „leda snad, že nám ještě zbývá zařídit, aby žádný z&#160;vás obou víckrát nezastával odpovědné zaměstnání. Můžete jít.“</p>
			<p class="MLP_text ParaOverride-1">„Doufám,“ řekl pan Bumble a&#160;velice zkormouceně se kolem sebe rozhlížel, když jeho manželka a&#160;pan Grimwig s&#160;oběma stařenami mizeli ve dveřích, „doufám, že mě tahle nešťastná příhodička nepřipraví vo můj kulaturní ouřad?“</p>
			<p class="MLP_text ParaOverride-1">„To tedy připraví,“ potvrdil pan Brownlow. „S&#160;tím se můžete klidně předem smířit a&#160;ještě být rád, že jste z&#160;toho vyvázl tak lacino.“</p>
			<p class="MLP_text ParaOverride-1">„To všecko bylo dílo manželky. Nedala prostě jináč,“ namítl pan Bumble, když se napřed ohlédnutím přesvědčil, jestli jeho polovice je už opravdu z&#160;pokoje venku.</p>
			<p class="MLP_text ParaOverride-1">„To není omluva,“ opáčil pan Brownlow. „Byl jste při ničení těch šperků přítomen a&#160;v&#160;očích zákona máte vlastně větší vinu než ona&#160;– neboť zákon předpokládá, že vaše žena jedná podle vašich příkazů.“</p>
			<p class="MLP_text ParaOverride-1">„Jestli zákon předpokládá tohle,“ řekl pan Bumble a&#160;silou žmoulal v&#160;obou rukou klobouk, „tak je zákon vosel&#160;– pitomec. Jestli má zákon takovýhle voči, tak je zákon starej mládenec&#160;– a&#160;nemůžu zákonu přát nic horšího, než aby mu voči votevřela zkušenost na vlastním těle&#160;– na vlastním těle!“</p>
			<p class="MLP_text ParaOverride-1">Když poslední tři slova s&#160;velkým důrazem zopakoval, narazil si pan Bumble velice rázně klobouk, strčil ruce do kapes a&#160;vykročil za svou polovicí po schodech dolů.</p>
			<p class="MLP_text ParaOverride-1">„Podejte mi laskavě ruku, slečno,“ pravil pan Brownlow a&#160;obrátil se k&#160;Róze. „Nechvějte se&#160;– nemusíte se bát vyslechnout těch pár slov, která nám ještě zbývá dopovědět.“</p>
			<p class="MLP_text ParaOverride-1">„Jestliže se&#160;– nevím, jak by to bylo možné, ale jestliže se nějak týkají mne,“ řekla Róza, „prosím vás, povězte mi to až někdy jindy. Teď už na to nemám ani sílu, ani odvahu.“</p>
			<p class="MLP_text ParaOverride-1">„Ale kde,“ zaodporoval starý pán a&#160;zavěsil si její ruku na loket, „máte víc síly a&#160;statečnosti, než si myslíte, o&#160;tom jsem přesvědčen. Znáte tuto mladou dámu, pane?“</p>
			<p class="MLP_text ParaOverride-1">„Ano,“ přisvědčil Monks.</p>
			<p class="MLP_text ParaOverride-1">„V&#160;životě jsem vás ještě neviděla,“ šeptala Róza mdle.</p>
			<p class="MLP_text ParaOverride-1">„Já vás viděl často,“ opáčil Monks.</p>
			<p class="MLP_text ParaOverride-1">„Otec nešťastné Agnes měl <span class="MLP_znak_kurziva_11b">dvě</span> dcery,“ pravil pan Brownlow. „Jaký byl osud té druhé&#160;– malého děvčátka?“</p>
			<p class="MLP_text ParaOverride-1">„Děvčátko,“ řekl Monks, „když jeho otec umřel v&#160;cizím kraji, pod cizím jménem, bez jediného dopisu, knihy nebo útržku papíru, který by poskytl sebeslabší stopu, podle které by bylo možno vypátrat jeho přátele nebo příbuzné&#160;– k&#160;sobě vzali nějací bídní chalupníci a&#160;vychovávali je jako vlastní.“</p>
			<p class="MLP_text ParaOverride-1">„Pokračujte,“ vybídl ho pan Brownlow a&#160;pokynul paní Maylieové, aby přistoupila blíž. „Jen pokračujte!“</p>
			<p class="MLP_text ParaOverride-1">„Nemohl jste najít kout, kam se ti lidé ztratili,“ řekl Monks, „ale na co nestačí přátelství, to často zmůže nenávist. Moje matka ho našla&#160;– po celoročním důmyslném pátrání&#160;– ba našla i&#160;to dítě.“</p>
			<p class="MLP_text ParaOverride-1">„A&#160;vzala si holčičku k&#160;sobě?“</p>
			<p class="MLP_text ParaOverride-1">„Ne. Byli to chudí lidé a&#160;jejich ušlechtilá lidumilnost je začínala mrzet&#160;– aspoň muži se už zajídala&#160;– a&#160;matka ji tedy nechala u&#160;nich a&#160;dala jim menší peněžitý dar, který nemohl stačit nadlouho, a&#160;slíbila jim další podporu, kterou ale neměla vůbec v&#160;úmyslu poslat. Ale nespolehla se pouze na jejich nespokojenost a&#160;chudobu, že by stačily dítěti dost otrávit život, a&#160;pověděla jim ještě historii sestřiny hanby s&#160;takovými změnami, jaké se jí hodily do krámu. Varovala je, aby na dítě dávali dobrý pozor, protože pochází ze špatné krve, a&#160;také jim řekla, že holčička jako nemanželské dítě určitě dříve nebo později sejde na špatnou cestu. Okolnosti tomu všemu nasvědčovaly, rodina tomu uvěřila a&#160;dítě u&#160;nich živořilo životem tak bídným, že to uspokojovalo i&#160;nás, až jednou nějaká ovdovělá paní, která tenkrát bydlela v&#160;Chesteru, náhodou holčičku zahlédla, ustrnula se nad ní a&#160;vzala si ji k&#160;sobě. Myslím, že se proti nám spikly nějaké pekelné čáry, protože přes všechno naše úsilí tam děvče zůstalo a&#160;bylo šťastné. Asi před dvěma třemi roky jsem ji ztratil z&#160;očí a&#160;pak jsem ji už neviděl až zase teprve před několika měsíci.“</p>
			<p class="MLP_text ParaOverride-1">„Vidíte ji teď?“</p>
			<p class="MLP_text ParaOverride-1">„Ano. Opírá se vám o&#160;ruku.“</p>
			<p class="MLP_text ParaOverride-1">„Ale přes to všechno moje neteř,“ zvolala paní Maylieová a&#160;objala omdlévající dívku, „přes to všechno moje nejdražší dítě. Teď už bych ji nedala ani za všechny poklady světa! Má líbezná společnice, moje drahé, milované děvče!“</p>
			<p class="MLP_text ParaOverride-1">„Jediný přítel, kterého jsem kdy měla!“ zvolala Róza a&#160;přivinula se k&#160;ní. „Nejlaskavější, nejlepší přítel! Mně pukne srdce. Kdo má to všechno unést!“</p>
			<p class="MLP_text ParaOverride-1">„Unesla jsi víc a&#160;přes všechno, cos musela snášet, jsi vždycky byla to nejhodnější a&#160;nejněžnější stvoření, jaké kdy oblažovalo všechny kolem sebe,“ řekla paní Maylieová a&#160;něžně ji objímala. „No, no, děvenko zlatá, pamatuj, kdo to tady na tebe čeká, aby tě sevřel do náruče, dítě ubohé! Jen se podívej&#160;– vidíš ho, děvenko, vidíš?“</p>
			<p class="MLP_text ParaOverride-1">„Žádná teta!“ zvolal Oliver a&#160;vrhl se jí kolem krku. „Nikdy jí nebudu říkat teta&#160;– sestra, moje zlatá sestřička, kterou mě moje srdce hned od první chvíle přikazovalo milovat tak vroucně! Rózo, drahá, milovaná Rózo!“</p>
			<p class="MLP_text ParaOverride-1">Slzy, které nyní kanuly, a&#160;přerývaná slova, která si oba sirotci v&#160;dlouhém vřelém objetí spolu vyměňovali, nám buďte posvátná. V&#160;té jedné chviličce nalezli otce, sestru a&#160;matku a&#160;zase je ztratili. V&#160;jedné číši se mísily radost i&#160;žal&#160;– ale nebyly to slzy hořké, neboť i&#160;sám žal se hlásil tak zdušené a&#160;obestřen vzpomínkami tak sladkými a&#160;něžnými, že přecházel v&#160;blaženou slast a&#160;ztrácel všechny stíny bolu. Dlouho, předlouho byli spolu sami. Konečně tiché zaklepání na dveře ohlásilo, že někdo je venku. Oliver otevřel, vyklouzl ven a&#160;místo něho do pokoje vstoupil Harry Maylie.</p>
			<p class="MLP_text ParaOverride-1">„Vím všechno, drahá Rózo, všechno vím,“ řekl a&#160;posadil se vedle té roztomilé dívky.</p>
			<p class="MLP_text ParaOverride-1">„Nejsem tady náhodou,“ dodal po delším mlčení, „ani jsem to všechno neslyšel až dnes, protože jsem se to dověděl už včera&#160;– teprve včera. Uhodlas, že jsem ti přišel připomenout tvůj slib?“</p>
			<p class="MLP_text ParaOverride-1">„Počkej,“ řekla Róza. „Víš opravdu všechno?“</p>
			<p class="MLP_text ParaOverride-1">„Všechno. Dovolilas mi, že se kdykoli do roka smím ještě jednou vrátit k&#160;předmětu naší poslední rozmluvy.“</p>
			<p class="MLP_text ParaOverride-1">„Ano.“</p>
			<p class="MLP_text ParaOverride-1">„Ale že tě nesmím nutit, abys změnila své rozhodnutí,“ pokračoval mladý muž, „nýbrž jen je znovu vyslechnout, budeš-li je chtít opakovat. Já ti měl položit k&#160;nohám jakékoli postavení nebo jmění, které zrovna budu mít, a&#160;zavázal jsem se, kdybys i&#160;nadále trvala na svém dřívějším rozhodnutí, že ani slovem, ani činem se je nepokusím zvrátit.“</p>
			<p class="MLP_text ParaOverride-1">„Tytéž důvody, které mě vedly k&#160;tomu tehdy, mě vedou i&#160;dnes,“ řekla Róza pevně. „Jestliže jsem kdy byla povinována nesmlouvavou a&#160;neochvějnou oddaností té, jejíž dobrota mě zachránila před životem bídy a&#160;utrpení, kdy jindy bych měla tuto povinnost cítit živěji než právě dnes? Je to sice zápas,“ pravila Róza, „ale zápas, který podstupuji s&#160;hrdostí&#160;– je to palčivá bolest, ale bolest, kterou mé srdce unese.“</p>
			<p class="MLP_text ParaOverride-1">„Dnešní odhalení&#160;–,“ začal Harry.</p>
			<p class="MLP_text ParaOverride-1">„Dnešní odhalení,“ opáčila Róza jemně, „nic nemění na mém postavení, pokud se týká tebe, proti tomu, v&#160;jakém jsem byla předtím.“</p>
			<p class="MLP_text ParaOverride-1">„Zatvrzuješ vůči mně své srdce, Rózo,“ namítl její zbožňovatel.</p>
			<p class="MLP_text ParaOverride-1">„Ach Harry, Harry,“ zaúpěla dívka a&#160;propukla v&#160;pláč, „kéž bych to jen mohla&#160;– a&#160;ušetřila si tuhle bolest!“</p>
			<p class="MLP_text ParaOverride-1">„Tak proč si ji sama působíš?“ opáčil Harry a&#160;vzal ji za ruku. „Pomysli, drahá Rózo, pomysli, co jsi dnes slyšela!“</p>
			<p class="MLP_text ParaOverride-1">„A&#160;co jsem slyšela! Co jsem slyšela!“ zvolala Róza. „Že vědomí těžkého zneuctění dohnalo mého vlastního otce k&#160;tomu, že se všem vyhýbal&#160;– ale už jsme si řekli dost, Harry, už jsme si řekli dost.“</p>
			<p class="MLP_text ParaOverride-1">„Ještě ne, ještě ne,“ bránil se mladý muž a&#160;zadržel ji, když se zvedla. „Mé naděje, mé touhy, mé vyhlídky, mé city, všechny mé životní názory se změnily&#160;– jen moje láska k&#160;tobě ne. Nyní ti nabízím nikoli vznešenost v&#160;ruchu vysokých kruhů, nikoli společenský styk se světem plným falše a&#160;pomluv, kde do poctivé tváře vhání ruměnec jen samá hanebnost a&#160;pohana, nýbrž domov&#160;– srdce a&#160;domov&#160;– ano, nejdražší Rózo! A&#160;jen to, jen a&#160;jedině to je všechno, co ti mohu nabídnout!“</p>
			<p class="MLP_text ParaOverride-1">„Co tím myslíš?“ zajíkla se dívka.</p>
			<p class="MLP_text ParaOverride-1">„Jen tohle&#160;– že když jsem od tebe posledně odcházel, odcházel jsem s&#160;pevným odhodláním srovnat se zemí všechny domnělé přehrady mezi tebou a&#160;mnou; s&#160;rozhodnutím, že když nemůže můj svět být světem tvým, udělám si z&#160;tvého světa svůj; že žádná rodová pýcha nesmí nad tebou ohrnovat ret, nebo jinak že jí ukážu záda. To jsem také udělal. Ti, kdo se kvůli tomu ode mne odtáhli, odtáhli se i&#160;od tebe a&#160;dokázali, že máš tak dalece pravdu. Ti mocní ochránci, ti vlivní a&#160;vysoce postavení příbuzní, kteří se kdysi na mne usmívali, si mě teď měří chladně. Ale v&#160;nejžírnějším kraji Anglie se usmívají široké lány a&#160;kynou košaté stromy a&#160;u&#160;jednoho vesnického kostela&#160;– mého, Rózo, mého, slyšíš!&#160;– stojí prosté venkovské stavení, na které mě můžeš udělat pyšnějším, než kdyby se byly tisícinásobně splnily všechny ty naděje, kterých jsem se vzdal. To je tedy moje dnešní důstojenství a&#160;postavení&#160;– a&#160;zde ti je skládám k&#160;nohám!“</p>
			<p class="MLP_text_bez1radku_-12-0- ParaOverride-1">„Je to utrpení, čekat s&#160;večeří na milence,“ povzdychl si pan Grimwig, když se probudil a&#160;stáhl si z&#160;obličeje šátek, přehozený přes hlavu.</p>
			<p class="MLP_text ParaOverride-1">Abychom řekli pravdu, večeře čekala vskutku nemožně dlouhou dobu. Ani paní Maylieová, ani Harry, ani Róza (kteří přišli společně) nemohli své zpoždění omluvit jediným slovem.</p>
			<p class="MLP_text ParaOverride-1">„Už jsem vážně pomýšlel na to, že dnes sním svou hlavu,“ prohlásil pan Grimwig, „protože jsem se už začal obávat, že nic jiného nedostanu. Nemáte-li nic proti tomu, budu tak smělý a&#160;pozdravím nastávající nevěstu.“</p>
			<p class="MLP_text ParaOverride-1">Pan Grimwig neztratil vteřinku, aby toto oznámení uvedl ve skutek, a&#160;ihned uzardělou dívku poceloval; a&#160;jelikož to byl příklad nakažlivý, následovali ho jak doktor, tak i&#160;pan Brownlow. Někteří lidé sice tvrdí, že podle očitého svědectví jako první šel ve vedlejším tmavém pokoji příkladem napřed Harry Maylie; leč nejspolehlivější prameny to pokládají za vyloženou pomluvu, neboť byl přece mladý a&#160;k&#160;tomu duchovního stavu!</p>
			<p class="MLP_text ParaOverride-1">„Olivere, dítě moje,“ vítala hocha paní Maylieová, „kdepak jsi byl a&#160;proč vypadáš tak smutně? Ještě teď se ti po tvářičce kutálejí slzy. Copak se stalo?“</p>
			<p class="MLP_text ParaOverride-1">Náš svět je plný zklamání; často maří naděje, které hýčkáme nejvíc, a&#160;naděje, které jsou našemu založení nejvíc ke cti.</p>
			<p class="MLP_text ParaOverride-1">Ubohý Dick už nebyl mezi živými!</p>
		</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-11</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-11" xml:lang="cs-CZ">
		<div class="Z-kladn--textový-r-meček">
			<p id="_idParaDest-10" class="MLP_uroven2_kapitola ParaOverride-1">Kapitola sedmá</p>
			<p class="MLP_text_uprostred_-I- ParaOverride-1">Oliver setrvává ve vzpurnosti</p>
			<p class="MLP_text_bez1radku_-12-0- ParaOverride-1">Noe Claypole uháněl ulicemi, co mu nohy stačily, a&#160;ani jedinkrát se nezastavil, aby popadl dech, dokud nedorazil k&#160;vratům špitálu. Když si tam minutku dvě odpočinul, aby naschráněl pořádnou zásobu prudkých vzlyků na působivou ukázku slz a&#160;zděšení, zabouřil hlučně na dvířka ve vratech a&#160;stařičkému špitálníkovi, který mu otevřel, ukázal tvář tak utrápenou, že i&#160;ten, ačkoli po většinu času kolem sebe neviděl nic jiného než utrápené tváře, s&#160;úžasem ucouvl.</p>
			<p class="MLP_text ParaOverride-1">„Ale, ale, co je mu, mládenečkovi?“ podivil se starý špitálník.</p>
			<p class="MLP_text ParaOverride-1">„Pane Bumble! Pane Bumble!“ vřeštěl Noe s&#160;dobře hranou hrůzou a&#160;hlasem tak pronikavým a&#160;rozčileným, že se jeho křik donesl k&#160;sluchu samého pana Bumbla, který byl náhodou docela nablízku, ale dokonce ho vylekal do té míry, že se přihnal na dvůr bez svého dvouroháku&#160;– což je okolnost velice zvláštní a&#160;pozoruhodná, neboť ukazuje, že i&#160;serbusa, zapůsobí-li na něj nenadálý a&#160;mocný zevní popud, může postihnout chvilková pohroma toho rázu, že ztratí sebevládu a&#160;zapomene na osobní důstojnost.</p>
			<p class="MLP_text ParaOverride-1">„Ach, pane Bumble, prosím vás!“ volal Noe. „Oliver prosím&#160;– Oliver nám&#160;–“</p>
			<p class="MLP_text ParaOverride-1">„Cože? Cože?“ přerušil ho pan Bumble a&#160;v&#160;kovových očích mu kmitl záblesk radosti. „Snad neutek&#160;– snad vám neutek, Noe, nebo jo?“</p>
			<p class="MLP_text ParaOverride-1">„Ne, prosím, pane, ne. Neutek nám, prosím, ale řádí nám tam jako vzteklej,“ odpověděl Noe. „Chtěl mě zamordovat, pane&#160;– a&#160;potom chtěl zamordovat Karolínu&#160;– a&#160;potom paní mistrovou. Achich, ta bolest! Hrozná bolest, prosím! Ukrutná, hrozitánská, pane!“ Tu se Noe začal svíjet a&#160;kroutit tělo do přerozmanitých pozic hodných úhoře, čímž dával panu Bumblovi názorně na srozuměnou, že následkem násilného a&#160;krvelačného napadení Oliverem Twistem utrpěl těžká vnitřní zranění a&#160;pohmožděniny, jejichž vinou právě snáší nesnesitelná muka.</p>
			<p class="MLP_text ParaOverride-1">Když Noe viděl, že novina, kterou přináší, pana Bumbla úplně ohromuje, zesílil její účinek ještě tím, že nad svými strašlivými ranami začal hořekovat desetkrát hlasitěji než předtím, a&#160;když zahlédl, že po dvoře jde nějaký pán v&#160;bílé vestě, dal svému nářku notu tragičtější než kdy dřív; správně totiž usoudil, že upoutat pozornost shora řečeného pána a&#160;roznítit jeho hněv bude vysoce užitečné.</p>
			<p class="MLP_text ParaOverride-1">Pánovu pozornost upoutal vskutku velmi brzy, neboť pán ušel sotva tři kroky, než se hněvivě obrátil a&#160;ptal se, proč ten kluk ničemná tak vyje a&#160;proč ho pan Bumble neobšťastní něčím, co by takto označený sled pronikavých výkřiků změnilo v&#160;počínání nedobrovolné.</p>
			<p class="MLP_text ParaOverride-1">„To je jeden ubohej hoch z&#160;chudinský školy, prosím,“ odpověděl pan Bumble, „kterýho málem zavraždil&#160;– jen o&#160;vlásek, pane&#160;– náš malej Twist.“</p>
			<p class="MLP_text ParaOverride-1">„I&#160;ďasa!“ zvolal pán v&#160;bílé vestě a&#160;prudce se zastavil. „Já to věděl! Hned od samého začátku jsem měl takovou zvláštní předtuchu, že ten zbůjník raubířská skončí jednou na šibenici!“</p>
			<p class="MLP_text ParaOverride-1">„Rovněž se, prosím, pokusil zavraždit služebnou,“ pokračoval pan Bumble s&#160;popelavě bledou tváří.</p>
			<p class="MLP_text ParaOverride-1">„A&#160;naši mistrovou,“ dodal pan Claypole.</p>
			<p class="MLP_text ParaOverride-1">„A&#160;pana mistra taky, říkals to myslím, Noe, ne?“ přisadil si pan Bumble.</p>
			<p class="MLP_text ParaOverride-1">„Ne, toho ne! Mistr není doma, jináč by ho byl zabil taky,“ odpověděl Noe. „Povídal, že chce.“</p>
			<p class="MLP_text ParaOverride-1">„Hm! Tak on povídal, to že chce, ano, hošíčku?“ vyptával se pán v&#160;bílé vestě.</p>
			<p class="MLP_text ParaOverride-1">„Ano, pane,“ přikývl Noe. „A&#160;pěkně prosím, pane, mistrová se dává ptát, jestli by pan Bumble neměl chvilku čas, aby k&#160;nám zaskočil, teď hned, a&#160;zpráskal ho&#160;– protože pán není doma.“</p>
			<p class="MLP_text ParaOverride-1">„Jistěže, hošíčku, jistěže,“ přisvědčil pán v&#160;bílé vestě s&#160;blahosklonným úsměvem a&#160;pohladil po vlasech Noema, který měl hlavu asi o&#160;tři palce výš než on. „Jsi hodný hoch&#160;– moc hodný hoch. Na, tumáš měďák. A&#160;vy, Bumble, skočte hned k&#160;Sowerberryovým s&#160;holí a&#160;podívejte se, co by bylo nejlepší. A&#160;nešetřete ho, Bumble.“</p>
			<p class="MLP_text ParaOverride-1">„Ne, to jistě ne, pane,“ slíbil serbus a&#160;upravoval si dratvové ovinutí, které pro účely obecních výprasků chránilo dolní konec jeho rákosové hole.</p>
			<p class="MLP_text ParaOverride-1">„A&#160;Sowerberrymu řekněte, aby ho taky nešetřil. Bez jelit a&#160;bez modřin s&#160;ním do smrti nic nesvedou,“ připomněl pán v&#160;bílé vestě.</p>
			<p class="MLP_text ParaOverride-1">„Buďte bez starosti, pane,“ odpověděl serbus. A&#160;poněvadž úprava dvourohého klobouku i&#160;hole k&#160;spokojenosti jejich majitele tou dobou skončila, pan Bumble a&#160;Noe Claypole se co nejrychleji odebrali do krámu pohřebníkova.</p>
			<p class="MLP_text ParaOverride-1">Tam se zatím stav věcí ani v&#160;nejmenším nezlepšil. Sowerberry se dosud nevrátil a&#160;Oliver s&#160;nezmenšenou vervou stále kopal do sklepních dveří. Zprávy o&#160;jeho sveřepé divokosti zněly v&#160;podání paní Sowerberryové a&#160;Karolíny tak děsivě, že pan Bumble pokládal za moudré, dříve než otevře dveře, s&#160;Oliverem vyjednávat. K&#160;tomu cíli kopl, jako úvodem, zvenčí do dveří; potom přiložil ústa ke klíčové dírce a&#160;hlubokým a&#160;důstojným hlasem pravil:</p>
			<p class="MLP_text ParaOverride-1">„Olivere!“</p>
			<p class="MLP_text ParaOverride-1">„Honem, hned mě pusťte ven!“ odpověděl Oliver zevnitř.</p>
			<p class="MLP_text ParaOverride-1">„Znáš tenhle hlas, Olivere?“ zeptal se pan Bumble.</p>
			<p class="MLP_text ParaOverride-1">„Ano,“ přisvědčil Oliver.</p>
			<p class="MLP_text ParaOverride-1">„A&#160;nebojíš se ho, panáčku? Netřeseš se celej, když mluvím?“ ptal se dál pan Bumble.</p>
			<p class="MLP_text ParaOverride-1">„Ne!“ opáčil Oliver neohroženě.</p>
			<p class="MLP_text ParaOverride-1">Odpověď tak odlišná, než jakou očekával, že z&#160;něho dostane, a&#160;než jakou byl zvyklý slýchat, pana Bumbla nemálo zarazila. Ustoupil od klíčové dírky, vypjal se k&#160;plné výši a&#160;s&#160;němým úžasem hleděl z&#160;jednoho ze tří přihlížejících na druhého.</p>
			<p class="MLP_text ParaOverride-1">„Věřte mi, pane Bumble, to musí bejt magor,“ řekla paní Sower­berryová. „Žádnej hoch, co je jen trochu při smyslech, by si netroufal s&#160;vámi takhle mluvit.“</p>
			<p class="MLP_text ParaOverride-1">„Žádnej magor,“ odpověděl pan Bumble po chviličce hlubokého přemítání. „To je maso.“</p>
			<p class="MLP_text ParaOverride-1">„Cože?“ zvolala paní Sowerberryová.</p>
			<p class="MLP_text ParaOverride-1">„Maso, paní, to dělá maso,“ opakoval pan Bumble s&#160;přísným důrazem. „Vy jste ho překrmovala, paní. Vypěstovala jste v&#160;něm umělou duši a&#160;ohnivost, paní, nepatřičnou pro osobu jeho stavu&#160;– jak vám povědí vejboři, paní Sowerberryová, sami praktický filozofové. K&#160;čemu jsou obecním chudákům duše nebo ohnivost dobrý? Dávno stačí, že jim necháváme živý tělo. Kdybyste byla kluka živila ovesnou kaší, nebylo by k&#160;tomuhle došlo, milá paní!“</p>
			<p class="MLP_text ParaOverride-1">„Božínku, božínku,“ vyhrkla paní Sowerberryová a&#160;zdvihla zbožně oči ke stropu kuchyně. „Tohle má jeden z&#160;toho, když je štědrej!“</p>
			<p class="MLP_text ParaOverride-1">Štědrost paní Sowerberryové vůči Oliverovi záležela v&#160;tom, že ho přebohatě obdarovala všemi ničemnými zbytky a&#160;odpadky, které by nikdo jiný nejedl, a&#160;osvědčila tedy značnou míru pokory a&#160;sebezapření, ponechala-li na sobě dobrovolně těžkou obžalobu vznesenou panem Bumblem&#160;– ačkoli se, abychom k&#160;ní byli spravedliví, řečeným jednáním ať myšlenkou, slovem či skutkem ani v&#160;nejmenším neprovinila.</p>
			<p class="MLP_text ParaOverride-1">„Inu jo,“ pokračoval pan Bumble, když paní opět snesla oči k&#160;zemi, „teď se dá dělat jenom jedno, co já vím&#160;– nechat ho nějakej den v&#160;tom sklepě, až hladem krapet zkrotne, a&#160;pak ho pustit a&#160;celej čas, co bude v&#160;učení, ho krmit ovesnou kaší. Pochází ze špatný rodiny. Vejbušný nátury, paní Sowerberryová! Povídala opatrovnice i&#160;doktor, že ta jeho matka, než došla k&#160;nám, musela překonat takový potíže a&#160;bolesti, že by to každou slušnou ženskou bylo zabilo už kolik neděl dřív.“</p>
			<p class="MLP_text ParaOverride-1">V&#160;tomto stadiu páně Bumblových výkladů začal Oliver, který slyšel jen tolik, aby rozeznal, že padla nějaká další narážka na jeho matku, znovu kopat do dveří tak zuřivě, že přehlušil všechny ostatní zvuky. V&#160;tu kritickou chvíli se vrátil Sowerberry. Když mu vylíčili Oliverovo provinění&#160;– s&#160;takovými nadsázkami, jaké dámy považovaly za nejpůsobivější k&#160;tomu, aby roznítily jeho hněv&#160;– v&#160;mžiku odemkl dveře, popadl vzpurného učedníka za límec a&#160;vyvedl ho ze sklípku.</p>
			<p class="MLP_text ParaOverride-1">Oliver měl od bití, které prve dostal, potrhané šaty, obličej téměř jednu modřinu a&#160;škráb a&#160;vlasy rozcuchané a&#160;shrnuté do čela, ale hněvivý ruměnec mu z&#160;tváře dosud nevymizel&#160;– a&#160;když ho mistr vytáhl z&#160;jeho vězení, mračil se vyzývavě na Noema a&#160;vypadal zcela nebojácně.</p>
			<p class="MLP_text ParaOverride-1">„Jsi mi ty pěknej panáček, jen co je pravda!“ řekl Sowerberry, zacloumal přitom Oliverem a&#160;vlepil mu pohlavek.</p>
			<p class="MLP_text ParaOverride-1">„Nadával mé mamince,“ hájil se Oliver.</p>
			<p class="MLP_text ParaOverride-1">„No a&#160;kdyby, tak co na tom, ty lotřisko jedno nevděčný?“ namítla paní Sowerberryová. „Ta si to zaslouží, co o&#160;ní říkal, ba ještě horší věci.“</p>
			<p class="MLP_text ParaOverride-1">„Nezaslouží,“ odporoval Oliver.</p>
			<p class="MLP_text ParaOverride-1">„Zaslouží!“ stála na svém paní Sowerberryová.</p>
			<p class="MLP_text ParaOverride-1">„To je lež!“ ohradil se Oliver.</p>
			<p class="MLP_text ParaOverride-1">Z&#160;očí paní Sowerberryové vyhrkl příval slz.</p>
			<p class="MLP_text ParaOverride-1">Tento příval slz neponechával panu Sowerberrymu žádnou volbu. Každému zkušenému čtenáři musí být naprosto jasné, že kdyby byl s&#160;nejvýš přísným potrestáním Olivera i&#160;jen okamžik váhal, byl by podle všech dosavadních zjištěných případů manželských kontroverzí býval surovec, nelidský manžel, sprostá kreatura, bídné mužské pimprle a&#160;mnoho jiných roztomilých charakterů, tuze četných, abychom je mohli v&#160;mezích této kapitoly vyjmenovat. Máme-li k&#160;němu být spravedliví, byl, pokud sahala jeho moc&#160;– tuze rozsáhlá nebyla&#160;– chlapci přátelsky nakloněn; snad proto, že to bylo v&#160;zájmu jeho podniku, snad proto, že jeho žena neměla chlapce ráda. Ale příval ženiných slz mu neponechával žádnou jinou možnost, dal tedy Oliverovi na místě výprask, který uspokojil i&#160;samu paní Sowerberryovou a&#160;učinil následující páně Bumblovo použití obecní hole poněkud zbytečným. Na zbytek dne ho zamkli do přístěnku za kuchyní a&#160;tam ve společnosti pumpy a&#160;krajíčku chleba pobyl až do večera, kdy ke dveřím přistoupila paní Sowerberryová, pronesla před nimi několik poznámek, pro památku jeho matky rozhodně ne lichotivých, a&#160;potom nahlédla do kumbálu a&#160;za Noemova i&#160;Karolínina posměchu a&#160;špičkování ho hnala nahoru na jeho smutné lůžko.</p>
			<p class="MLP_text ParaOverride-1">Teprve když zůstal o&#160;samotě v&#160;tichu a&#160;klidu pohřebníkovy ponuré dílny, povolil Oliver citům, jaké lze očekávat, že se v&#160;pouhém dítěti, zažilo-li takové nakládání jako on toho dne, pravděpodobně probudí. Jejich úštěpky vyslechl s&#160;výrazem opovržení, jejich rány snesl bez jediného hlesu&#160;– neboť cítil v&#160;prsou kypět onu hrdost, která by v&#160;něm byla zdusila výkřik až do posledního dechu, i&#160;kdyby ho byli pekli zaživa. Ale nyní, když nebylo živé duše, která by ho viděla nebo slyšela, padl na kolena na zem, skryl obličej v&#160;rukou a&#160;plakal slzy tak hořké, jaké&#160;– dej Bůh pro dobro člověčenstva&#160;– nechť málokterý tak mladý tvor má kdy příčinu před ním prolévat.</p>
			<p class="MLP_text ParaOverride-1">Dlouhou dobu zůstal Oliver bez hnutí vkleče. Když konečně vstal, plamen svíčky již blikal v&#160;důlku svícnu. Opatrně se kolem sebe rozhlédl, pozorně poslouchal a&#160;potom tichounce uvolnil u&#160;dveří závory a&#160;zadíval se ven.</p>
			<p class="MLP_text ParaOverride-1">Byla studená, tmavá noc. Hvězdy připadaly chlapcovým očím od země vzdálenější, než jak je kdy dosud viděl; bylo bezvětří; a&#160;temné stíny, které na zem vrhaly stromy, vypadaly ve své strnulé nehybnosti jako hrobky a&#160;mrtvoly. Zlehka dveře zase zavřel. A&#160;když ještě využil dohasínajícího světla svíčky k&#160;tomu, aby si do šátku svázal těch pár hadříků, které na sebe měl, posadil se na lavici a&#160;čekal na ráno.</p>
			<p class="MLP_text ParaOverride-1">S&#160;prvním paprskem denního světla, který se prodral štěrbinami v&#160;okenicích, Oliver vstal a&#160;opět odjistil dveře. Jediné bázlivé ohlédnutí&#160;– jediné zaváhání&#160;– a&#160;již dveře za sebou zavřel a&#160;byl na volné ulici.</p>
			<p class="MLP_text ParaOverride-1">Podíval se vpravo, podíval se vlevo, na vážkách, na kterou stranu prchat. Vzpomněl si, že vídal formanské vozy, odjíždějící z&#160;města, plahočit se do kopce. Pustil se tedy týmž směrem, a&#160;když dorazil k&#160;pěšině vedoucí přes pole, o&#160;níž věděl, že kus dál se opět spojuje se silnicí, zahnul na ni a&#160;rychlým krokem se vzdaloval.</p>
			<p class="MLP_text ParaOverride-1">Dobře si Oliver pamatoval, jak po téže pěšině klusal vedle pana Bumbla, když ho tenkrát odváděl z&#160;útulku do špitálu. Cesta ho vedla přímo kolem toho domku. Srdce se mu prudce rozbušilo, když na to vzpomínal, a&#160;málem se rozhodl vrátit. Ale ušel už dlouhý kus cesty a&#160;ztratil by spoustu času, kdyby to udělal. Ostatně je tak časně, že je moc málo nebezpečí, že by ho mohl někdo vidět; kráčel tedy dál.</p>
			<p class="MLP_text ParaOverride-1">Konečně došel k&#160;domku. Nikde nebylo známky, že by jeho obyvatelé byli v&#160;tak časnou hodinu již vzhůru. Zastavil se, nahlédl do zahrady. Na jednom malém záhonu plelo nějaké dítě; když se Oliver zastavil, zvedlo bledou tvářičku a&#160;ukázalo obličej jednoho z&#160;jeho bývalých druhů. Oliver pocítil radost, že ho vidí, dřív než odejde&#160;– neboť ačkoli klučina byl mladší než on, býval to jeho oddaný kamarád a&#160;společník při hrách. Přemnohokrát spolu sdíleli trest bití, hladovění a&#160;zavření.</p>
			<p class="MLP_text ParaOverride-1">„Tiše, Dicku,“ šeptl Oliver, když hošík přiběhl k&#160;brance a&#160;prostrčil mezi tyčkami hubenou ručičku, aby se s&#160;ním uvítal. „Je někdo vzhůru?“</p>
			<p class="MLP_text ParaOverride-1">„Nikdo, jenom já,“ odpovědělo dítě.</p>
			<p class="MLP_text ParaOverride-1">„Nikomu ani muk, Dicku, žes mě viděl!“ pokračoval Oliver. „Utekl jsem jim. Tlučou mě a&#160;týrají mě, Dicku&#160;– a&#160;tak si jdu hledat štěstí někam hodně daleko odsud. Kam, sám ještě nevím. Ale jsi hrozně bledý, Dicku!“</p>
			<p class="MLP_text ParaOverride-1">„Slyšel jsem doktora, jak jim povídal, že brzo umřu,“ vysvětlovalo dítě s&#160;mdlým úsměvem. „Mám ukrutnou radost, že tě vidím, drahý Olivere, ale nezdržuj se, nezdržuj se!“</p>
			<p class="MLP_text ParaOverride-1">„Ne, ne, zdržím se jen, co ti dám sbohem,“ řekl Oliver. „Na shledanou, Dicku! Však se zas uvidíme, vím to! A&#160;ty budeš zdravý a&#160;šťastný!“</p>
			<p class="MLP_text ParaOverride-1">„To doufám,“ odpovědělo dítě. „Ale až umřu, dřív ne. Vím, že doktor musel mluvit pravdu, Olivere, protože se mi pořád tolik zdá o&#160;nebi a&#160;o&#160;andělech a&#160;o&#160;laskavých tvářích, jaké nikdy nevidím, když jsem vzhůru&#160;– Polib mě,“ vyhrklo dítě, když vylezlo na nízkou branku a&#160;prudce objalo Olivera kolem krku. „Sbohem, drahý Olivere! Žehnej ti pánbůh!“</p>
			<p class="MLP_text ParaOverride-1">Toto požehnání splynulo ze rtů malého dítěte, ale bylo první, které Oliver dosud v&#160;životě uslyšel svolávat na svou hlavu. A&#160;po celou dobu všech protivenství a&#160;utrpení i&#160;starostí a&#160;zvratů svého dalšího života na ně jedinkrát nezapomněl.</p>
		</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-23</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-23" xml:lang="cs-CZ">
		<div class="Z-kladn--textový-r-meček">
			<p id="_idParaDest-22" class="MLP_uroven2_kapitola ParaOverride-1">Kapitola devatenáctá</p>
			<p class="MLP_text_uprostred_-I- ParaOverride-1">V&#160;níž se přetřásá i&#160;přijme významný plán</p>
			<p class="MLP_text_bez1radku_-12-0- ParaOverride-1">Byla nevlídná, sychravá, větrná noc, když žid pevně upnul své scvrklé tělo do zimního pláště, vyhrnul si límec přes uši, až mu úplně zahalil spodní část obličeje, a&#160;vyklouzl ze svého brlohu. Na prahu počkal, než se dveře za ním zavřou na zámek i&#160;na řetěz, a&#160;když si poslechl, jak hoši všechno zajišťují a&#160;jak se pak jejich kroky vzdalují a&#160;doznívají, odploužil se ulicí, co mohl nejrychleji.</p>
			<p class="MLP_text ParaOverride-1">Dům, kam zavlekli Olivera, byl v&#160;blízkosti Whitechapelu. Na rohu ulice se žid na okamžik zastavil, rozhlédl se podezíravě kolem, přešel na druhou stranu a&#160;potom odbočil směrem k&#160;Špitálským polím.</p>
			<p class="MLP_text ParaOverride-1">Dlažbu pokrývala silná vrstva bláta a&#160;nad ulicemi visela černá mlha; lenivě se snášel mrholivý déšť a&#160;všechno bylo na dotek studené a&#160;slizké. Noc se zdála jako stvořená k&#160;tomu, aby se na takového tvora, jako byl žid, přímo patřilo být venku. Jak se tak kradmo ploužil ulicí pod ochranou zdí a&#160;domovních dveří, vypadal ten ohyzdný stařec jako nějaký odporný plaz, zrozený z&#160;kalu a&#160;tmy, jimiž se ubírá a&#160;slídí nocí v&#160;honbě za nějakým tučným odpadkem, aby se nakrmil.</p>
			<p class="MLP_text ParaOverride-1">Ač šel četnými klikatými a&#160;úzkými ulicemi, držel vcelku stále jeden směr, až dorazil do Bethnal Greenu; tam pak náhle zahnul vlevo a&#160;brzy zapadl do bludiště bídných a&#160;špinavých uliček, jimiž ta stěsnaná a&#160;hustě obydlená čtvrť tak oplývá.</p>
			<p class="MLP_text ParaOverride-1">Okolí, jímž se ubíral, bylo židovi očividně tuze dobře známé, aby ho ať již temnota noci nebo spletitost cesty i&#160;jen sebeméně mátla. Chvatně proběhl několika uličkami a&#160;ulicemi a&#160;konečně zabočil do jedné, osvětlené pouze jedinou lucernou až na druhém konci. V&#160;této ulici zaklepal na dveře jednoho domu, a&#160;když si s&#160;osobou, která mu přišla otevřít, vyměnil pár slov, zamířil po schodech nahoru.</p>
			<p class="MLP_text ParaOverride-1">Jen se u&#160;dveří jednoho pokoje dotkl kliky, zavrčel pes a&#160;mužský hlas se důrazně tázal, kdo je.</p>
			<p class="MLP_text ParaOverride-1">„Jenom já, Bille&#160;– jenom já, milánku,“ odpověděl žid a&#160;nahlédl dovnitř.</p>
			<p class="MLP_text ParaOverride-1">„Tak polez s&#160;tou kostrou,“ pobídl ho Sikes. „Lehneš ty bestie hloupá! Copak toho lotra nepoznáš, když na sobě má mantl?“</p>
			<p class="MLP_text ParaOverride-1">Páně Faginův vrchní oděv zjevně psa trochu zmátl, neboť když si žid rozepnul plášť a&#160;přehodil ho přes lenoch židle, vrátil se pes zase do kouta, odkud předtím vyskočil, a&#160;cestou vrtěl ocasem na znamení, že je natolik uspokojený, nakolik mu to jeho povaha dovoluje.</p>
			<p class="MLP_text ParaOverride-1">„Tak jářku!“ vyhrkl Sikes.</p>
			<p class="MLP_text ParaOverride-1">„Ja, ja, milánku,“ odpověděl žid. „Ej, Nancy!“</p>
			<p class="MLP_text ParaOverride-1">Ze dvou posledních slov na pozdrav vyznívalo právě tolik rozpačitosti, aby vyjádřila nejistotu, jak budou přijata&#160;– neboť pan Fagin a&#160;jeho mladá přítelkyně se od té doby, co zakročila v&#160;Oliverův prospěch, dosud nesetkali. Ale veškeré pochyby v&#160;té věci, měl-li jaké, rychle rozptýlilo její chování. Mladá dáma sundala nohy z&#160;krbové mřížky, odšoupla se s&#160;židlí dozadu a&#160;vybídla Fagina, aby si k&#160;ohni přitáhl svou, aniž k&#160;tomu poznamenala jediné další slovo, protože noc byla studená, jen co je pravda.</p>
			<p class="MLP_text ParaOverride-1">„Ja, Nancy, je zima&#160;– věru je, milánku,“ povídal žid, zatímco si nad ohněm ohříval vyzáblé ruce. „Člověku se zdá, že ho bodá skrz naskrz,“ dodal stařík a&#160;sáhl si z&#160;boku na žebra.</p>
			<p class="MLP_text ParaOverride-1">„Musí tam bejt vostrej samec, když se prokouše do srdce tobě,“ řekl pan Sikes. „Dej mu něco napít, Nancy! Ať mě hrom, mrskni sebou! Hnedle by se z&#160;toho jednomu udělalo nanic, koukat se na tu jeho mrší kostru, jak se takhle klepe jako nějakej prašivej duch, zrovna vylezlej z&#160;hrobu.“</p>
			<p class="MLP_text ParaOverride-1">Nancy rychle přinesla láhev z&#160;almárky, kde jich bylo mnoho, a&#160;pokud se dalo soudit z&#160;jejich rozmanitého vzhledu, obsahovaly různé druhy tekutin. Sikes nalil sklenici pálenky a&#160;vybídl žida, aby ji vypil na ex.</p>
			<p class="MLP_text ParaOverride-1">„To stačí, Bille, docela stačí, děkuju,“ odpověděl žid a&#160;postavil sklenici na stůl, sotva si smočil rty.</p>
			<p class="MLP_text ParaOverride-1">„Cože! Bojíš se, abysme tě třeba nevoblafli, viď?“ ptal se Sikes s&#160;očima pevně upřenýma na žida. „Chm, brr!“</p>
			<p class="MLP_text ParaOverride-1">S&#160;drsně opovržlivým zabručením hrábl pan Sikes po sklenici a&#160;vychrstl z&#160;ní zbytek obsahu do popela jako předběžný krok k&#160;tomu, aby ji znovu naplnil pro sebe; což také ihned učinil.</p>
			<p class="MLP_text ParaOverride-1">Zatímco pan Sikes do sebe obracel druhou plnou sklenici, rozhlížel se žid po pokoji&#160;– nikoli ze zvědavosti, protože ho viděl už často předtím, nýbrž z&#160;neklidné a&#160;podezíravé manýry, u&#160;něho již notorické. Byl to nuzně zařízený příbytek, kde kromě obsahu komory nic nenasvědčovalo, že by jeho obyvatel byl cokoli jiného než dělný člověk, a&#160;kde se zraku nenaskýtala podívaná na žádné podezřelejší předměty než na dva tři těžké klacky, opřené v&#160;koutě, a&#160;na olověný obušek, který visel nad krbovou římsou.</p>
			<p class="MLP_text ParaOverride-1">„Tak!“ řekl Sikes a&#160;zálibně si mlaskl. „Jsem hotovej, můžem mluvit.“</p>
			<p class="MLP_text ParaOverride-1">„Kšeft?“ zeptal se žid.</p>
			<p class="MLP_text ParaOverride-1">„Kšeft,“ přisvědčil Sikes. „Tak vysyp, co pro mě máš novýho.“</p>
			<p class="MLP_text ParaOverride-1">„O&#160;tom baráku v&#160;Chertsey, Bille?“ tázal se žid velice tichým hlasem, když si poposedl s&#160;židlí kupředu.</p>
			<p class="MLP_text ParaOverride-1">„Jo. Co je s&#160;ním?“ vyptával se Sikes.</p>
			<p class="MLP_text ParaOverride-1">„Na, milánku, přece víte, co chci říct,“ odpověděl žid. „Přece ví, co chci říct, viď, Nancy?“</p>
			<p class="MLP_text ParaOverride-1">„Ne, neví,“ utrhl se posměšně pan Sikes. „Nebo nechce vědět, a&#160;to je to samý. Mluv naplno a&#160;říkej všemu pravým jménem. A&#160;neseď mi tady a&#160;nemrkej a&#160;nemžourej a&#160;nemluv se mnou v&#160;narážkách, jako bys zrovna ty nebyl ze všech první, kdo na tu fachu připad! Tak co teda chceš říct?“</p>
			<p class="MLP_text ParaOverride-1">„Tiše, Bille, tiše!“ napomenul ho žid, který se marně pokoušel zadržet tento Sikesův výbuch hněvu. „Někdo nás uslyší, milánku. Někdo nás uslyší.“</p>
			<p class="MLP_text ParaOverride-1">„Ať si slyší!“ odsekl Sikes. „Mně je to jedno.“ Ale protože to panu Sikesovi ve skutečnosti jedno nebylo, rozmyslil si to a&#160;při posledních slovech přec jen ztlumil hlas a&#160;trochu se uklidnil.</p>
			<p class="MLP_text ParaOverride-1">„Na, na&#160;– na, na,“ řekl žid lichotně. „To byla jenom moje opatrnost, nic víc. Na tak, milánku, ten barák v&#160;Chertsey, kdy se tedy udělá, Bille, na? Kdy se teda udělá? Takovýho stříbra, milánku, takovýho stříbra!“ vzdychal žid, mnul si ruce a&#160;zdvihal obočí, blahým očekáváním celý bez sebe.</p>
			<p class="MLP_text ParaOverride-1">„Vůbec ne,“ odpověděl Sikes suše.</p>
			<p class="MLP_text ParaOverride-1">„Že vůbec ne? Vůbec se neudělá?“ opakoval žid a&#160;zvrátil se zády na lenoch židle.</p>
			<p class="MLP_text ParaOverride-1">„Ne, vůbec ne,“ potvrdil Sikes. „Aspoň se to nedá sfouknout jako smluvená facha, jak jsme čekali.“</p>
			<p class="MLP_text ParaOverride-1">„Pak se na to tedy nešlo z&#160;patřičnýho konce,“ vyjel žid náhle zbledlý hněvem. „To mi nepovídejte!“</p>
			<p class="MLP_text ParaOverride-1">„Jenže já ti to povídám!“ odsekl Sikes. „Kdopak seš, aby se ti nesmělo nic povídat, he? Povídám ti, že Toby Crackit se kolem toho baráku vochomejtá už čtrnáct dnů a&#160;pořád se nemůže se služebnictvem sčuchnout. S&#160;nikým.“</p>
			<p class="MLP_text ParaOverride-1">„To mi jako chcete povídat, Bille,“ pravil žid, který se mírnil zároveň s&#160;tím, jak se druhý rozpaloval, „že se s&#160;žádným z&#160;obou sluhů v&#160;domě nedá hnout?“</p>
			<p class="MLP_text ParaOverride-1">„Jo, to ti právě chci povídat,“ odpověděl Sikes. „Stará paní je má dnes už dvacet let, a&#160;i kdybys jim dával třeba pět set liber, pořád si nedaj říct.“</p>
			<p class="MLP_text ParaOverride-1">„Ale snad nechcete říct, milánku,“ namítl žid, „že se nedá hnout se služkama?“</p>
			<p class="MLP_text ParaOverride-1">„Ani vo fous,“ ujistil ho Sikes.</p>
			<p class="MLP_text ParaOverride-1">„Ani takovej fešák Toby Crackit na ně neplatí?“ podivil se nevěřícně žid. „Znáte přece ženský, Bille!“</p>
			<p class="MLP_text ParaOverride-1">„Ne, ani fešák Toby Crackit na ně neplatí,“ potvrdil Sikes. „Říká, že celej všivej čas, co tam kolem cáral, nosil falešný šístky a&#160;kanárkovou vestu, a&#160;stejně bylo všechno na nic.“</p>
			<p class="MLP_text ParaOverride-1">„Měl zkusit kníry a&#160;vojenský kalhoty, milánku,“ připomněl žid.</p>
			<p class="MLP_text ParaOverride-1">„Taky že zkusil,“ navázal Sikes, „a byly stejně málo platný jako ta druhá maškara.“</p>
			<p class="MLP_text ParaOverride-1">Bylo vidět, že tato zpráva žida zklamala. Svěsil bradu až na prsa, a&#160;když si tak hezkou chvíli podumal, zvedl konečně hlavu a&#160;s&#160;hlubokým povzdechem prohlásil, že je-li hlášení fešáka Tobyho Crackita správné, bojí se, že s&#160;celou věcí je konec.</p>
			<p class="MLP_text ParaOverride-1">„Ale,“ řekl starý muž a&#160;spustil ruce na kolena „je to smutná věc, milánku, moc smutná, tolik oželet, když jsme si na to tak brousili zuby.“</p>
			<p class="MLP_text ParaOverride-1">„Jo, jo, moc,“ přikývl pan Sikes. „Ukrutná smůla!“</p>
			<p class="MLP_text ParaOverride-1">Zavládlo dlouhé mlčení, při němž se žid, s&#160;tváří svraštělou v&#160;lotrovský výraz přímo satanský, hroužil do hlubokých úvah. Sikes po něm chvílemi kradmo pošilhával. Nancy, která se zřejmě bála, aby lupiče nepohněvala, seděla s&#160;očima upřenýma do ohně, jako kdyby bývala hluchá ke všemu, co se hovořilo.</p>
			<p class="MLP_text ParaOverride-1">„Helej, Fagine,“ prolomil Sikes najednou z&#160;ničeho nic všeobecné ticho, „stojí ti to za padesát cejnů extra, když se to dobře udělá zvenčí?“</p>
			<p class="MLP_text ParaOverride-1">„Ja,“ přitakal žid, který se najednou stejné náhle vzpamatoval.</p>
			<p class="MLP_text ParaOverride-1">„Vopravdu? Platí?“ ptal se Sikes.</p>
			<p class="MLP_text ParaOverride-1">„Ja, milánku, ja,“ potvrdil žid, jemuž samým rozčilením, které v&#160;něm vzbudil lupičův dotaz, jiskřily oči a&#160;každičký sval mu v&#160;obličeji jen hrál.</p>
			<p class="MLP_text ParaOverride-1">„Pak,“ řekl Sikes a&#160;poněkud pohrdavě odstrčil židovu ruku, „to teda sfouknem, kdy budeš chtít. Předevčírem v&#160;noci jsme s&#160;Tobym přelezli zeď vod zahrady a&#160;vočíhli jsme desky vod dveří i&#160;vokenic. Barák je na noc zašperovanej jak kriminál, ale přec je místečko, kudy se tam zaručeně dostanem jako po másle.“</p>
			<p class="MLP_text ParaOverride-1">„Který to je, Bille?“ tázal se žid dychtivě.</p>
			<p class="MLP_text ParaOverride-1">„No,“ šeptal Sikes, „jak se jde přes trávník&#160;–“</p>
			<p class="MLP_text ParaOverride-1">„Na?“ pobízel žid s&#160;hlavou nataženou kupředu a&#160;s&#160;očima vyvalenýma, div že mu z&#160;důlku nevypadly.</p>
			<p class="MLP_text ParaOverride-1">„Chm!“ odfrkl si Sikes, který okamžitě uťal řeč, když dívka, aniž téměř hnula hlavou, nenadále hodila očima stranou k&#160;židovi a&#160;na zlomek vteřiny ukázala na jeho obličej. „Na tom nesejde, kde to je. Sice vím, že beze mě to nedokážeš, ale když jeden má co dělat s&#160;tebou, tak je nejlíp nic neriskýrovat.“</p>
			<p class="MLP_text ParaOverride-1">„Jak chcete, milánku, jak chcete,“ odpověděl žid. „Potřebujete nějakou pomoc, nebo si stačíte s&#160;Tobym sami?“</p>
			<p class="MLP_text ParaOverride-1">„Nic nepotřebujem,“ řekl Sikes, „akorát špulíř a&#160;kluka. To první máme voba, to druhý nám musíš vopatřit ty.“</p>
			<p class="MLP_text ParaOverride-1">„Kluka!“ zvolal žid. „Ajajaj, tak to tedy je výplň, he?“</p>
			<p class="MLP_text ParaOverride-1">„Nic se nestarej, co to je!“ odbyl ho Sikes, „zkrátka potřebuju kluka a&#160;nesmí bejt velkej. Sákryš,“ vzdychl si pan Sikes vzpomínavě, „mít tak jenom toho střízlíka vod komeníka Neda! Naschvál ho mořil, aby nerost, a&#160;pronajímal ho za pevnou sazbu za jednu práci. Ale najednou tátu zaháknou a&#160;pak přijde Spolek pro péči vo mladistvý provinilce a&#160;vytrhne kluka vod fochu, kde si mazal kapsu, naučí ho číst a&#160;psát a&#160;za čásek ho dá učit nějaký mizerný řemeslo. A&#160;tohle dělaj pořád,“ pokračoval pan Sikes, jehož hněv se při vzpomínce na vytrpěné křivdy čím dál tím víc bouřil, „a tohle dělaj pořád&#160;– a&#160;kdyby měli dost prachů, jakože z&#160;řízení Prozřetelnosti nemaj, tak by nám za nějakej rok dva v&#160;celým našem fochu nezbylo dohromady ani pět kluků.“</p>
			<p class="MLP_text ParaOverride-1">„To by tedy nezbylo,“ souhlasil žid, který se při Sikesově rozkladu věnoval přemýšlení a&#160;pochytil pouze poslední větu. „Pst, Bille!“</p>
			<p class="MLP_text ParaOverride-1">„Co zas?“ zeptal se Sikes.</p>
			<p class="MLP_text ParaOverride-1">Žid pohodil hlavou směrem k&#160;Nancy, která dosud hleděla upřeně do ohně, a&#160;posunkem mu naznačil, že by rád, aby ji poslal z&#160;pokoje pryč. Sikes pokrčil nedůtklivě rameny, jako by takovou opatrnost považoval za zbytečnou, ale přesto společníkovi vyhověl a&#160;požádal slečnu Nancy, aby mu došla pro džbánek piva.</p>
			<p class="MLP_text ParaOverride-1">„Ty vůbec pivo nechceš,“ řekla Nancy, založila si ruce a&#160;úplně klidně zůstala sedět na místě.</p>
			<p class="MLP_text ParaOverride-1">„Povídám ti, že chci!“ trval na svém Sikes.</p>
			<p class="MLP_text ParaOverride-1">„Láry fáry,“ opáčila dívka chladnokrevně. „Jen mluvte, Fagine. Já vím, co chce říct, Bille&#160;– ze mě si nemusí nic dělat.“</p>
			<p class="MLP_text ParaOverride-1">Žid ještě stále váhal. Sikes se maličko překvapeně díval z&#160;jednoho na druhého.</p>
			<p class="MLP_text ParaOverride-1">„Dej pokoj, Fagine, snad ti ta holka nevadí?“ zeptal se konečně. „Znáš ji přec dost dlouho, abys jí moh věřit, nebo kerej ďas v&#160;tom vězí. Tahle není z&#160;těch blafavejch. Že ne, Nancy?“</p>
			<p class="MLP_text ParaOverride-1">„To bych myslela, že ne!“ odpověděla mladá dáma, přitáhla si židli ke stolu a&#160;opřela se lokty o&#160;desku.</p>
			<p class="MLP_text ParaOverride-1">„Nejsi, milánku, nejsi, to vím,“ ujišťoval žid, „ale&#160;–“ A&#160;stařík se znovu odmlčel.</p>
			<p class="MLP_text ParaOverride-1">„Ale co?“ ptal se Sikes.</p>
			<p class="MLP_text ParaOverride-1">„Ale nevěděl jsem, jestli ji třeba zase nedrží ta špatná nálada, víte, milánku, jako měla onehdy večír,“ vysvětlil žid.</p>
			<p class="MLP_text ParaOverride-1">Tomuto doznání se slečna Nancy hlasitě rozesmála, a&#160;když do sebe obrátila sklenici pálenky, pohodila s&#160;vyzývavým vzdorem hlavou a&#160;sypala ze sebe rozličné výkřiky jako: „Jen dál!“&#160;– „S&#160;kuráží do toho a&#160;půl je hotovo!“ a&#160;podobně. To zjevně mělo na oba pány uklidňující účinek, neboť žid s&#160;uspokojeným výrazem pokývl hlavou a&#160;opět se posadil ke stolu; rovněž tak učinil i&#160;pan Sikes.</p>
			<p class="MLP_text ParaOverride-1">„No tak, Fagine, honem,“ pobídla ho Nancy se smíchem, „řekněte Billovi, co je s&#160;Oliverem.“</p>
			<p class="MLP_text ParaOverride-1">„O-joj! Jsi ty mazaná, milánku&#160;– pálenější děvče jsem ještě v&#160;životě neviděl!“ pochvaloval si žid a&#160;zlehka ji popleskal po šíji. „Ba právě, zrovna o&#160;Oliverovi jsem chtěl mluvit, ja, ja, tos uhádla. Ha, ha, ha!“</p>
			<p class="MLP_text ParaOverride-1">„Co s&#160;ním má bejt?“ tázal se Sikes.</p>
			<p class="MLP_text ParaOverride-1">„To je přec kluk pro vás, milánku&#160;– jako stvořenej,“ odvětil žid chraplavým šeptem, přiložil si ukazováček ze strany k&#160;nosu a&#160;strašlivě se zašklebil.</p>
			<p class="MLP_text ParaOverride-1">„Ten?“ zvolal Sikes.</p>
			<p class="MLP_text ParaOverride-1">„Jen ho ber, Bille!“ řekla Nancy. „Být na tvém místě já, tak si ho vezmu. Není možná tak honěný jako některý z&#160;těch druhých, ale to od něho stejně nepotřebuješ, když ti má jenom otevřít dveře. Spolehni na to, Bille, ten je sichr!“</p>
			<p class="MLP_text ParaOverride-1">„To vím,“ potvrdil Fagin. „Posledních pár neděl dostával dobrou školu a&#160;je už taky na čase, aby si začal vydělávat na chleba. Ostatní jsou mimoto všichni o&#160;moc větší.“</p>
			<p class="MLP_text ParaOverride-1">„No, velikost by měl akorát, jako potřebuju,“ pravil pan Sikes přemítavě.</p>
			<p class="MLP_text ParaOverride-1">„A&#160;udělá všechno, co budete chtít, Bille,“ přerušil ho žid, „nic jinýho mu nezbejvá. Jestli ho totiž pořádně vystrašíte, milánku.“</p>
			<p class="MLP_text ParaOverride-1">„Jestli ho vystraším?“ opakoval po něm Sikes. „A&#160;nebudou to jen tak planý strašáky, to nezapomeň! Jak na něm zmerčím něco podezřelýho, když se už jednou pustíme do fachy, tak když už to má bejt kyselý, ať to je jako vocet.&#160;– To ho už živýho neuvidíš, Fagine. Dobře to uvaž, než ho se mnou pošleš. Pamatuj na moje slova!“ uzavřel lupič a&#160;máchl páčidlem, které mezitím vytáhl zpod postele.</p>
			<p class="MLP_text ParaOverride-1">„Všechno jsem už zvážil,“ odpověděl žid rázně. „Já ho, milánkové, já ho měl v&#160;merku moc dobře&#160;– moc dobře. Jen jak jednou pocítí, že je jeden z&#160;nás, jen jak mu jednou nasadíme do hlavy vědomí, že kradl, je náš! Nadosmrti náš! O-joj! Líp se to ani vybarvit nemohlo!“ A&#160;starý muž zkřížil ruce na prsou, schoulil hlavu a&#160;ramena v&#160;jednu kupu a&#160;doslova sám sebe objímal radostí.</p>
			<p class="MLP_text ParaOverride-1">„Náš!“ ušklíbl se Sikes. „Asi myslíš tvůj, ne?“</p>
			<p class="MLP_text ParaOverride-1">„Možná že myslím, milánku,“ řekl žid a&#160;pisklavě se zahihňal. „Když chcete, Bille&#160;– tak můj.“</p>
			<p class="MLP_text ParaOverride-1">„A&#160;nač a&#160;proč,“ ptal se Sikes svého roztomilého přítele a&#160;divoce na něj koulel očima, „nač a&#160;proč si vůbec dáváš takovou námahu s&#160;tímhle jedním nedomrlým vyžletem, když víš, že se po vobecním trhu každou noc válí dobrejch padesát kluků, že ti stačí jen jít a&#160;vybrat si?“</p>
			<p class="MLP_text ParaOverride-1">„Protože pro mě nemaj vert, milánku,“ odpověděl žid maličko zaraženě, „nestojí za sebrání. Když se dostanou do maléru, stačí už ten jejich kukuč, aby je usvědčil, a&#160;já o&#160;ně vždycky přijdu. Ale s&#160;tímhle kloučkem, když ho člověk patřičně povede, milánkové, bych svedl, co bych nedokázal s&#160;dvaceti tamtěma. Mimoto,“ pokračoval žid, nabývaje opět obvyklé sebejistoty, „nás teď má v&#160;hrsti, jen kdyby se mu povedlo znova prásknout do bot&#160;– a&#160;proto na jedný lodi s&#160;námi bejt musí! Všechno jedno, jak se na ni dostal, abych nad ním měl moc, ouplně stačí, že napomáhal při loupeži&#160;– nic víc nepotřebuju. Na, není tohle vo moc lepší než muset toho hošánka ubohýho vodpravit? To by přec bylo nebezpečný a&#160;mimoto bysme tím i&#160;tratili.“</p>
			<p class="MLP_text ParaOverride-1">„Kdy to hodláte provést?“ zeptala se Nancy a&#160;tak přeťala jakýsi lapidární výkřik ze strany pana Sikese, bouřlivě vyjadřující hnus, který v&#160;něm budí Faginova předstíraná lidumilnost.</p>
			<p class="MLP_text ParaOverride-1">„Ja, pravda,“ přidal se žid, „kdy to hodláte provést, Bille?“</p>
			<p class="MLP_text ParaOverride-1">„Umluvil jsem to s&#160;Tobym na pozejtří v&#160;noci,“ odpověděl Sikes nevrlým hlasem, „jestli mu do tý doby nevzkážu něco jinýho.“</p>
			<p class="MLP_text ParaOverride-1">„Dobrá,“ řekl žid, „zrovna není měsíc.“</p>
			<p class="MLP_text ParaOverride-1">„Ne,“ potvrdil Sikes.</p>
			<p class="MLP_text ParaOverride-1">„A&#160;co labeta? Je už všechno zařízeno, jak se to vodnese, ja?“ ptal se žid.</p>
			<p class="MLP_text ParaOverride-1">Sikes přikývl.</p>
			<p class="MLP_text ParaOverride-1">„A&#160;co&#160;–“</p>
			<p class="MLP_text ParaOverride-1">„Jo, jo, taky&#160;– všechno nalinýrovaný!“ zarazil mu Sikes vyptávání. „Vo podrobnosti se nestarej. Nejlíp, když zejtra večír přivedeš kluka sem. Hodinu po rozednění budu mít kameny vylámaný. Ty jen koukej držet jazyk za zuby a&#160;mít tyglík připravenej, to je všechno&#160;– víc nepotřebuješ dělat.“</p>
			<p class="MLP_text ParaOverride-1">Po krátkém rokování, jehož se činně účastnili všichni tři, bylo rozhodnuto, aby na druhý den večer, až se setmí, Nancy zašla k&#160;židovi a&#160;odvedla Olivera s&#160;sebou&#160;– k&#160;čemuž Fagin potměšile připomněl, že kdyby snad Oliver jevil jakoukoli nechuť k&#160;té práci, jistě bude ochotnější jít spíš s&#160;děvčetem, které se ho právě nedávno zastalo, než s&#160;kým jiným. Dále v&#160;plné vážnosti ujednali, že k&#160;potřebám zamýšlené výpravy bude ubohý Oliver svěřen bezvýhradné péči a&#160;dozoru pana Williama Sikese, že s&#160;ním řečený Sikes může nakládat, jak uzná za vhodné, a&#160;konečně, že nebude v&#160;nejmenším odpovědný za jakoukoli nehodu nebo neštěstí, které by snad hocha potkaly, ani za jakýkoli trest, kterým by ho snad bylo nutno postihnout&#160;– s&#160;tím dorozuměním, aby byla úmluva po této stránce plně závazná, že veškeré vývody, jež k&#160;tomu pan Sikes po návratu přičiní, budou muset být ve všech důležitých podrobnostech doloženy a&#160;potvrzeny svědectvím fešáka Tobyho Crackita.</p>
			<p class="MLP_text ParaOverride-1">Jen tyto předběžné formality vyřídili, pustil se pan Sikes ihned do pití a&#160;šíleným tempem do sebe lil pálenku, přičemž se hrozivě rozháněl páčidlem a&#160;zároveň hulákal úžasně nemelodické úryvky písniček, prokládané pustými kletbami. Nakonec si v&#160;záchvatu odbornické blouznivosti vzal do hlavy, že jim ukáže svou bedýnku s&#160;lupičským nářadím, ale sotva se s&#160;ní přivrávoral z&#160;komory a&#160;otevřel ji k&#160;tomu cíli, aby jim vysvětlil účel a&#160;vlastnosti rozličných nástrojů v&#160;ní uložených i&#160;všechny obzvláštní krásy jejich provedení, svalil se přes bedýnku na podlahu a&#160;v&#160;tu ránu usnul na místě, kam padl.</p>
			<p class="MLP_text ParaOverride-1">„Dobrou noc, Nancy,“ řekl žid a&#160;zahalil se zase do pláště jako předtím.</p>
			<p class="MLP_text ParaOverride-1">„Dobrou noc.“</p>
			<p class="MLP_text ParaOverride-1">Jejich oči se střetly a&#160;žid na ní utkvěl zpytavým pohledem. Neviděl na ní sebemenší známku váhavosti. Brala tu věc snad stejně vážně a&#160;opravdově jako sám Toby Crackit. Žid jí znovu popřál dobrou noc, úkradkem počastoval zmoženou postavu pana Sikese poťouchlým kopnutím, když se náhodou otočila zády, a&#160;sešmátral ze schodů.</p>
			<p class="MLP_text ParaOverride-1">„Vždycky stejně!“ huhlal si žid pro sebe, když zamířil k&#160;domovu. „Nejhorší na těchle ženskejch je, že ouplná maličkost v&#160;nich dovede vyvolat nějakej dávno zapomenutej cit&#160;– a&#160;nejlepší zas, že je to nikdy dlouho nedrží. Ha, ha! Chlap proti tomu dítěti&#160;– pro pytlík zlata!“</p>
			<p class="MLP_text ParaOverride-1">Takovými příjemnými úvahami si pan Fagin krátil čas, zatímco se bahnem a&#160;blátem ubíral k&#160;svému ponurému příbytku, kde Lišák byl dosud vzhůru a&#160;netrpělivě čekal na jeho návrat.</p>
			<p class="MLP_text ParaOverride-1">„Oliver už leží? Chci s&#160;ním mluvit,“ byla Faginova první slova, když sestoupil ze schodů.</p>
			<p class="MLP_text ParaOverride-1">„Už pár hodin,“ odpověděl Lišák a&#160;zprudka otevřel dveře od komory. „Tady je!“</p>
			<p class="MLP_text ParaOverride-1">Hoch ležel v&#160;hlubokém spánku na hrubém loži na podlaze, strachy a&#160;smutkem a&#160;z&#160;dusnosti svého vězení tak bledý, že vypadal jako smrt; nikoli jako smrt, jako se jeví v&#160;rubáši a&#160;rakvi, nýbrž v&#160;podobě, jakou na sebe bere, když život zrovna prchl&#160;– když mladá a&#160;něžná duše právě před okamžikem ulétla do nebe a&#160;hrubý vzduch světa ještě neměl kdy dýchnout na měnící se schránku, až dosud jí oživovanou.</p>
			<p class="MLP_text ParaOverride-1">„Teď ne,“ pravil žid a&#160;tiše se odvrátil k&#160;odchodu. „Až zejtra. Až zejtra.“</p>
		</div>
</body>
</html>
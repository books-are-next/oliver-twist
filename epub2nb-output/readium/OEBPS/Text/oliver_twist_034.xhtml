<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-31</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-31" xml:lang="cs-CZ">
		<div class="Z-kladn--textový-r-meček">
			<p id="_idParaDest-30" class="MLP_uroven2_kapitola ParaOverride-1">Kapitola dvacátá sedmá</p>
			<p class="MLP_text_uprostred_-I- ParaOverride-1">Napravuje nezdvořilost jedné předešlé kapitoly, <br/>která nejvýš neobřadně opustila jistou dámu</p>
			<p class="MLP_text_bez1radku_-12-0- ParaOverride-1">Jelikož by se na pouhého spisovatele nikterak nehodilo, aby osobnost tak mocnou, jako je serbus, nechal se zády otočenými ke krbu a&#160;s&#160;šosy kabátu podebranými pod paždím čekat tak dlouho, dokud se jeho libosti neuráčí mu ulevit, a&#160;jelikož by dále jeho stavu i&#160;rytířskosti slušelo ještě méně, aby se téže nedbalosti dopustil i&#160;vůči dámě, na níž onen serbus spočinul okem něžným a&#160;milostným a&#160;do jejíhož ouška šeptal sladká slůvka, která plynouce z&#160;takových úst, právem mohla rozechvívat ňadra panen i&#160;paní kteréhokolivěk společenského stupně, pílí dějepravec, jehož pero tato slova krouží&#160;– v&#160;důvěře, že zná své místo a&#160;že chová v&#160;náležité vážnosti ty na zemi, kdož jsou pověřeni vysokým a&#160;významným úřadem&#160;– aby jim vzdal onu úctu, na jakou má jejich postavení plný nárok, a&#160;aby s&#160;nimi jednal se vší patřičnou obřadností, kterou jejich významná hodnost a&#160;(tudíž i) velké ctnosti od jeho pera bezpodmínečně vyžadují. K&#160;tomu cíli dokonce hodlal na tomto místě zařadit rozklad, dotýkající se božských práv serbusů a&#160;rozvádějící tezi, že co serbus činí, správně činí, rozklad, který by jistojistě býval řádně smýšlejícího čtenáře pobavil i&#160;poučil, ale který je pisatel pro nedostatek místa i&#160;času želbohu nucen odsunout na nějakou vhodnější a&#160;případnější chvíli. Ale jakmile se taková příležitost naskytne, je připraven ukázat, že právoplatně ustanovený serbus, to znamená plnomocný sluha kolaturní obce, přidělený ke kolaturnímu špitálu a&#160;ve své úřední hodnosti asistující v&#160;kolaturním kostele, je z&#160;titulu a&#160;moci svého úřadu nadán veškerými znamenitostmi a&#160;nejlepšími vlastnostmi lidského plémě, a&#160;že ani na jednu z&#160;oněch skvělých předností si pouzí sluhové obchodní, spolkoví nebo soudní, ba ani pořádkoví sluhové při kostelech filiálních (leda snad posledně jmenovaní, a&#160;ti v&#160;míře velice skrovné a&#160;nepatrné) ani sebeslabší uhajitelný nárok činit nemohou.</p>
			<p class="MLP_text ParaOverride-1">Pan Bumble si znovu přepočítal čajové lžičky, znovu potěžkal klíšťky na cukr, důkladněji prohlédl konvičku na mléko a&#160;nachlup přesně si zjistil stav nábytku, až po ta žíněmi vycpaná sedadla u&#160;židlí&#160;– a&#160;každý ten úkon zopakoval dobře počítáno šestkrát, než si pomyslil, že teď se už paní Corneyová asi brzo vrátí. Myšlenka plodí myšlenku, a&#160;poněvadž žádný zvuk neprozrazoval, že by se paní Corneyová blížila, přišlo panu Bumblovi na mysl, že by to bylo zcela nevinné a&#160;počestné ukrácení chvíle, kdyby ještě dále ukojil svou zvědavost a&#160;zběžně nahlédl do útrob paniny komody.</p>
			<p class="MLP_text ParaOverride-1">Jen co se ještě chvilku zaposlouchal u&#160;klíčové dírky, aby se přesvědčil, zda se k&#160;pokoji nikdo neblíží, začal se pan Bumble, počínaje zdola, obeznamovat s&#160;obsahem spodních tří dlouhých zásuvek; ty jsouce plné rozmanitých oděvních kusů pěkného střihu i&#160;jakosti, prosypaných sušenou levandulí a&#160;pečlivě uložených mezi dvěma vrstvami starých novin, ho zjevně nadmíru uspokojovaly. Když pak s&#160;postupem času došel k&#160;pravému krajovému šuplátku nahoře (v&#160;němž trčel klíč), spatřil v&#160;něm malou skříňku uzavřenou na visací zámek, a&#160;jakmile jí zatřepal, vydala skříňka libý zvuk, jako by v&#160;ní cinkaly mince; tu se pan Bumble majestátním krokem vrátil ke krbu, tam zaujal dřívější postavení a&#160;s&#160;vážnou a&#160;rozhodnou tváří pravil: „Udělám to!“ Toto pozoruhodné prohlášení doprovodil hned vzápětí tím, že deset minut šibalsky pokyvoval hlavou, jako by sám sebe peskoval, jaká je povedená kopa, a&#160;potom si se zjevným velkým potěšením a&#160;zájmem prohlížel, jaký dojem dělají jeho lýtka z&#160;profilu.</p>
			<p class="MLP_text ParaOverride-1">Ještě stále se laškovně zabýval touto prohlídkou, když tu náhle do pokojíka vtrhla paní Corneyová, celá udýchaná sebou hodila na židli u&#160;krbu, jednou rukou si zakryla oči, druhou se chytila za srdce a&#160;lapala po dechu.</p>
			<p class="MLP_text ParaOverride-1">„Ale paní Corneyová,“ zhrozil se pan Bumble a&#160;shýbl se nad správcovou, „co to znamená, madam?&#160;– Stalo se něco, madam?&#160;– Prosím, odpovězte mi, jsem jako na&#160;–“ Pan Bumble si ve svém úleku nemohl ihned vzpomenout na slovo „skřipec“, a&#160;řekl proto „jako na střípku“.</p>
			<p class="MLP_text ParaOverride-1">„Ó pane Bumble!“ zahořekovala dáma. „Tak hrozně jsem se rozčilila!“</p>
			<p class="MLP_text ParaOverride-1">„Rozčilila, madam?“ vykřikl pan Bumble. „Kdo se vás opovážil&#160;–? Už vím!“ dodal pan Bumble a&#160;s&#160;vrozenou majestátností se zarazil. „To ta neřádná vobecní žebrota!“</p>
			<p class="MLP_text ParaOverride-1">„Hrůza na to pomyslet!“ vyjekla dáma a&#160;otřásla se.</p>
			<p class="MLP_text ParaOverride-1">„Tak na to nemyslete, madam,“ opáčil pan Bumble.</p>
			<p class="MLP_text ParaOverride-1">„Když já si nemůžu pomoct,“ fňukala dáma.</p>
			<p class="MLP_text ParaOverride-1">„Tak si něco vemte, madam,“ radil pan Bumble konejšivě. „Co kapičku toho vína?“</p>
			<p class="MLP_text ParaOverride-1">„Ani za živý svět!“ odmítla paní Corneyová. „To bych nemohla&#160;– ó! Horní fášek&#160;– v&#160;pravém rohu&#160;– ó!“ Jen ta slova vyhekla, ukázala dobrá žena nepřítomně na misník a&#160;v&#160;záchvatu niterné křeče sebou zakroutila. Pan Bumble přiskočil ke skříni, popadl z&#160;poličky takto nesouvisle označené pintovou lahvičku ze zeleného skla, naplnil jejím obsahem čajový šálek a&#160;přidržel ho dámě ke rtům.</p>
			<p class="MLP_text ParaOverride-1">„Už je mi líp,“ pronesla paní Corneyová a&#160;spustila se zády na lenoch, když polovičku vypila.</p>
			<p class="MLP_text ParaOverride-1">Pan Bumble zdvihl zbožně oči ke stropu na znamení díků a&#160;potom je opět sklonil k&#160;okraji šálku a&#160;zvedl si ho k&#160;nosu.</p>
			<p class="MLP_text ParaOverride-1">„Pfefrminc,“ pískla dáma slabým hláskem a&#160;při řeči se na serbusa něžně usmívala. „Zkuste, lízněte si! Je v&#160;tom ještě krapet&#160;– krapet něčeho jinšího.“</p>
			<p class="MLP_text ParaOverride-1">S&#160;nedůvěrou v&#160;tváři pan Bumble medicínu ochutnal, zamlaskal rty, potom ochutnal ještě jednou&#160;– a&#160;postavil šálek na stůl prázdný.</p>
			<p class="MLP_text ParaOverride-1">„Moc jednoho vzpruží,“ poznamenala paní Corneyová.</p>
			<p class="MLP_text ParaOverride-1">„To jistě, moc, madam, jen co je pravda,“ souhlasil serbus. S&#160;těmi slovy si přitáhl židli k&#160;správcové a&#160;útlocitně se zeptal, co se stalo, že ji to tak znepokojilo.</p>
			<p class="MLP_text ParaOverride-1">„Nic,“ odpověděla paní Corneyová. „Jsem už takový hloupý, slabý stvoření, hned se rozčilím.“</p>
			<p class="MLP_text ParaOverride-1">„Slabý jistě ne, madam,“ namítl pan Bumble a&#160;přitáhl si židli ještě trochu blíž. „Nebo jste vopravdu slabý stvoření, paní Corneyová?“</p>
			<p class="MLP_text ParaOverride-1">„Všichni jsme slabí tvorové,“ prohlásila paní Corneyová jako všeobecně platný axióm.</p>
			<p class="MLP_text ParaOverride-1">„To teda jsme,“ potvrdil serbus.</p>
			<p class="MLP_text ParaOverride-1">Další minutu nebo dvě nepadlo slovo ani z&#160;té strany, ani z&#160;oné. Než tato doba uplynula, objasnil pan Bumble situaci tím, že sesunul levou ruku z&#160;lenochu matróniny židle, kde zpočátku spočívala, k&#160;matrónině zástěrkové vázačce, a&#160;kolem té se ruka pomaličku ovinula.</p>
			<p class="MLP_text ParaOverride-1">„Všichni jsme slabí tvorové,“ začal pan Bumble.</p>
			<p class="MLP_text ParaOverride-1">Paní Corneyová si vzdychla.</p>
			<p class="MLP_text ParaOverride-1">„Nevzdychejte, paní Corneyová,“ řekl pan Bumble.</p>
			<p class="MLP_text ParaOverride-1">„Když já si nemůžu pomoct!“ odpověděla paní Corneyová. A&#160;znovu si vzdychla.</p>
			<p class="MLP_text ParaOverride-1">„Tohle je moc útulnej pokojíček, madam,“ pravil pan Bumble a&#160;rozhlédl se. „Ještě jeden k&#160;němu, madam, a&#160;bylo by to bydleníčko jako klícka.“</p>
			<p class="MLP_text ParaOverride-1">„Pro jednu osobu by to bylo skoro moc,“ zašeptala na to dáma.</p>
			<p class="MLP_text ParaOverride-1">„Ale pro dvě ne, madam,“ jemně zaskandoval pan Bumble námitkou. „Hm, paní Corneyová?“</p>
			<p class="MLP_text ParaOverride-1">Paní Corneyová sklopila hlavu, když serbus takto promluvil; potom sklopil hlavu serbus, aby viděl paní Corneyové do tváře. Paní Corneyová, jak se sluší a&#160;patří, hlavu odvrátila a&#160;vyvinula si ruku, aby si mohla vytáhnout kapesník; bezděčně ji však vložila opět do ruky páně Bumblovy.</p>
			<p class="MLP_text ParaOverride-1">„Vejbor vám dává naturální uhlí, viďte, paní Corneyová?“ zeptal se serbus a&#160;něžně jí stiskl ruku.</p>
			<p class="MLP_text ParaOverride-1">„A&#160;svíčky,“ doplnila paní Corneyová v&#160;odpověď a&#160;stisk mu lehce oplatila.</p>
			<p class="MLP_text ParaOverride-1">„Uhlí, svíčky a&#160;byt zadarmo,“ shrnul pan Bumble. „Ach paní Cor­neyová, vy jste pravej anděl!“</p>
			<p class="MLP_text ParaOverride-1">Odolat takovému výbuchu citů bylo nad síly dámy. Klesla panu Bumblovi do náruče a&#160;jmenovaný pán jí ve svém vzrušení vtiskl vášnivý polibek na cudný nos.</p>
			<p class="MLP_text ParaOverride-1">„Hotovej kulaturní ráj!“ zajásal pan Bumble uneseně. „Jestlipak víte, moje svůdná čarodějko, že panu Sloutovi je dneska hůř?“</p>
			<p class="MLP_text ParaOverride-1">„Ano,“ přisvědčila paní Corneyová ostýchavě.</p>
			<p class="MLP_text ParaOverride-1">„Prej nedožije tejdne, říká dochtor,“ pokračoval pan Bumble. „To je kustod tohohle oustavu&#160;– jeho smrtí se uprázdní místo&#160;– a&#160;to místo se musí vobsadit. Jejda, paní Corneyová, to se vodvíraj vyhlídky! Taková skvostná příležitost spojit srdce i&#160;domácnost!“</p>
			<p class="MLP_text ParaOverride-1">Paní Corneyová zaštkala.</p>
			<p class="MLP_text ParaOverride-1">„A&#160;to sladký slovíčko?“ ptal se pan Bumble s&#160;tváří skloněnou nad upejpavou krasotinku. „To pravý sladký, slaďounký, slaďoulinký slovíčko, moje zlatá paninko!“</p>
			<p class="MLP_text ParaOverride-1">„A-a-ano!“ vydechla zajíkavě správcová.</p>
			<p class="MLP_text ParaOverride-1">„A&#160;ještě jedno,“ vedl dál svou serbus. „Seberte ty svý drahý pocuchaný nervíčky ještě jenom pro tohle jedno. Kdy to teda dáme dohromady?“</p>
			<p class="MLP_text ParaOverride-1">Paní Corneyová se dvakrát pokusila promluvit a&#160;dvakrát jí hlas selhal. Konečně sebrala odvahu, objala pana Bumbla oběma rukama kolem krku a&#160;řekla, že jak on bude chtít, třeba hned, a&#160;že je „nevodolatelnej macíček“.</p>
			<p class="MLP_text ParaOverride-1">Když tedy věc takto přátelsky a&#160;uspokojivě dojednali, slavnostně dohodu stvrdili ještě jedním plným šálkem mátového lektvaru, jehož užití bylo o&#160;to nezbytnější, že si ho vyžadovala i&#160;rozcitlivělá a&#160;rozechvělá mysl dámy. Mezitímco nápoj pořádali, správcová panu Bumblovi oznámila, že stařena zemřela.</p>
			<p class="MLP_text ParaOverride-1">„Výborně,“ pravil tento pán a&#160;usrkl si ze své máty. „Cestou domů se teda hned stavím u&#160;Sowerberryho a&#160;řeknu mu, aby si sem zejtra ráno poslal. To vás tohle tak vylekalo, zlatíčko?“</p>
			<p class="MLP_text ParaOverride-1">„Ne, nevylekalo mě nic extra, můj drahý,“ řekla dáma vyhýbavě.</p>
			<p class="MLP_text ParaOverride-1">„Muselo to přeci něco bejt, zlatíčko,“ nedal pan Bumble jinak. „Nepovíte to svýmu milovanýmu Bumblíčkovi?“</p>
			<p class="MLP_text ParaOverride-1">„Teď ne,“ odmítla dáma, „až někdy jindy. Až budeme svoji, můj drahý.“</p>
			<p class="MLP_text ParaOverride-1">„Až budeme svoji?“ zvolal pan Bumble. „Snad to nebyla nějaká mužská vopovážlivost vod některýho toho špitálníka, co vás&#160;–“</p>
			<p class="MLP_text ParaOverride-1">„Ne, ne, zlatíčko, vůbec ne!“ zakřikla ho chvatně dáma.</p>
			<p class="MLP_text ParaOverride-1">„Kdybych si měl myslet, že jo,“ pokračoval pan Bumble, „kdybych si měl myslet, že si některej z&#160;nich troufnul zvednout ty svoje sprostý voči k&#160;týhle přespanilý tvářičce&#160;–“</p>
			<p class="MLP_text ParaOverride-1">„To by se přece žádný neodvážil, zlatíčko,“ spěšně vyvracela dáma.</p>
			<p class="MLP_text ParaOverride-1">„Taky bych jim to neradil!“ vzkypěl pan Bumble a&#160;zaťal pěst. „Jen ať mi přijde na voči nějakej mužskej, ať kulaturník nebo přespolní, co by si to troufnul&#160;– a&#160;já mu to vysvětlím, že to už podruhý neudělá!“</p>
			<p class="MLP_text ParaOverride-1">Nepřikrášlena nějakým prudkým šermováním, mohla se tato promluva zdát poklonou pro půvaby dámy ne zrovna valnou; ale poněvadž pan Bumble svou hrozbu četnými bojovnými gesty doprovázel, mocně ji tento důkaz jeho náklonnosti dojal a&#160;plna obdivu prohlásila, že je opravdu moureček.</p>
			<p class="MLP_text ParaOverride-1">Potom si moureček vyhrnul límec u&#160;kabátu, nasadil si dvourohák, a&#160;když se dlouze a&#160;vroucně objal se svou nastávající polovičkou, znovu statečně vykročil do studeného nočního větru; pouze se ještě na pár minut zastavil na mužském oddělení špitálu a&#160;trochu jeho chovance pokujonýroval za tím cílem, aby se přesvědčil, že by úřad špitálního kustoda dovedl zastávat s&#160;nezbytnou břitkostí. Když se o&#160;svých schopnostech ujistil, opustil pan Bumble budovu s&#160;lehkým srdcem a&#160;s&#160;jasnou vidinou svého budoucího povýšení a&#160;ta mu stačila zaměstnat myšlenky po celou cestu, než došel k&#160;pohřebníkovu krámu.</p>
			<p class="MLP_text ParaOverride-1">Ale poněvadž pan Sowerberry odešel s&#160;manželkou někam na čaj a&#160;na večeři a&#160;jelikož Noe Claypole nebyl v&#160;žádnou dobu ochoten na sebe vzít větší díl tělesné námahy, než jakého je nezbytně zapotřebí k&#160;pohodlnému provádění podvojného úkonu jedení a&#160;pití, nebyl krám dosud zavřený, ačkoli obvyklá zavírací hodina již minula. Pan Bumble zaklepal několikrát holí na pult; ale protože nevzbudil ničí pozornost a&#160;ze zaskleného okénka malého pokojíka vzadu za krámem spatřil vycházet světlo, osmělil se nahlédnout dovnitř, aby viděl, co se tam děje&#160;– a&#160;když uviděl, co se tam děje, byl nemálo překvapený.</p>
			<p class="MLP_text ParaOverride-1">Na stole bylo prostřeno k&#160;večeři; na ubruse bylo vidět chléb a&#160;máslo, talíře a&#160;sklenice, džbán černého ležáku a&#160;láhev vína. V&#160;čele stolu se v&#160;křesle nenuceně rozvaloval pan Noe Claypole s&#160;nohama přehozenýma přes postranní opěradlo a&#160;v&#160;jedné ruce držel otevřený zavírák a&#160;ve druhé hypan chleba namazaného máslem. Těsně vedle něho stála Karolína, lovila z&#160;bečičky ústřice, louskala je a&#160;pan Claypole se je ráčil s&#160;pozoruhodnou hltavostí polykat. Nadobyčej silná červeň v&#160;nosní krajině mladého pána a&#160;jakési strnulé přimhouření jeho pravého oka prozrazovaly, že je maličko podroušený; tyto příznaky potvrzoval nesmírný požitek, s&#160;nímž ústřice požíval a&#160;který se nedal dostatečně vysvětlit ničím jiným než silným oceňováním jejich chladivého účinku v&#160;případech niterné horečky.</p>
			<p class="MLP_text ParaOverride-1">„Tahle je šťavnatá, Noe, jak pejchavička!“ řekla Karolína. „Zkus ji, broučku, zkus. Už jen tuhle.“</p>
			<p class="MLP_text ParaOverride-1">„To je pošušňáníčko, taková oustřice!“ pochvaloval si pan Claypole, když ji spolkl. „Jenom hrozná škoda, že se z&#160;nich jednomu dělá nanic, když jich sní moc, né, Karolíno?“</p>
			<p class="MLP_text ParaOverride-1">„Hotový muka!“ potvrdila Karolína.</p>
			<p class="MLP_text ParaOverride-1">„Tak, tak,“ přisvědčil pan Claypole. „A&#160;co ty? Ty oustřice nerada?“</p>
			<p class="MLP_text ParaOverride-1">„Zrovna moc ne, broučku,“ odpověděla Karolína. „Radši tě je vidím jíst, Noe, než se nima krmit sama.“</p>
			<p class="MLP_text ParaOverride-1">„Bóže!“ vyhekl Noe přemítavě. „To je divný!“</p>
			<p class="MLP_text ParaOverride-1">„Na, ještě jednu,“ pobízela ho Karolína. „Tumáš tuhle s&#160;těma krásnejma fouskama, jen se sbíhaj sliny!“</p>
			<p class="MLP_text ParaOverride-1">„Už nemůžu, už jsem plnej,“ odmítl Noe. „Hrozná škoda. Pojď blíž, Karolíno, ať ti dám pusu.“</p>
			<p class="MLP_text ParaOverride-1">„Cože!“ zvolal pan Bumble, který v&#160;tom okamžiku vpadl do pokoje. „Řekni to ještě jednou, panáčku!“</p>
			<p class="MLP_text ParaOverride-1">Karolína vyvřískla a&#160;schovala obličej do zástěry. Pan Claypole změnil pozici pouze natolik, že svezl nohy, až mu spadly na zem, a&#160;v&#160;opilém zděšení brejlil na serbusa.</p>
			<p class="MLP_text ParaOverride-1">„Řekni to ještě jednou, ty klacku jeden sprostá, drzá!“ pokračoval pan Bumble. „Jak se vopovažuješ něco takovýho povídat, panáčku? A&#160;jak se ho ty vopovažuješ eště poštívat, uličnice jedna nestoudná? Pusu!“ vykřikl pan Bumble v&#160;mocném rozhorlení. „Fuj!“</p>
			<p class="MLP_text ParaOverride-1">„Já to nemyslel dovopravdy!“ hájil se brečlavě Noe. „To vona mě věčně líbe, ať chci nebo nechci!“</p>
			<p class="MLP_text ParaOverride-1">„Ale Noe!“ okřikla ho vyčítavě Karolína.</p>
			<p class="MLP_text ParaOverride-1">„Jo, líbeš, však ty víš dobře, že jo!“ opáčil Noe. „To vona věčně, pane Bumble, pořád, prosím! Pořád mě, prosím, bere za bradu, pane, a&#160;všelijak se ke mně šmajchluje!“</p>
			<p class="MLP_text ParaOverride-1">„Ticho!“ křikl přísně pan Bumble. „Syp dolů do kuchyně, slečinko! A&#160;ty, Noe, zavři krám&#160;– a&#160;jestli ještě cekneš slovíčko, dřív než se ti pán vrátí domů, tak si následky přičti sám! A&#160;až se ti vrátí, tak mu vyřídíš, že pan Bumble vzkazuje, aby zejtra ráno po snídani poslal jednu babskou truhlu. Slyšíš, panáčku? Prej pusu!“ zhrozil se pan Bumble, až mu ruce vyletěly do výše. „Hříšnost a&#160;bezbožnost nižších tříd v&#160;tomhle kulaturním obvodě je strašlivá! Jestli parlament s&#160;ohavností jejich spuštění nezatočí, tak je naše vlast ztracená a&#160;po dobrým jménu venkovskýho lidu je na věky věků veta!“ Po této oraci se serbus s&#160;nadutým a&#160;podmračeným výrazem vynesl z&#160;pohřebníkova domu.</p>
			<p class="MLP_text ParaOverride-1">A&#160;když jsme tedy vyprovodili serbusa na jeho cestě domů až sem a&#160;když jsme rovněž zařídili všechno potřebné pro stařenin pohřeb, poohlédněme a&#160;poptejme se nyní zase po malém Oliveru Twistovi, abychom zjistili, leží-li snad dosud v&#160;příkopě, kde ho nechal Toby Crackit.</p>
		</div>
</body>
</html>
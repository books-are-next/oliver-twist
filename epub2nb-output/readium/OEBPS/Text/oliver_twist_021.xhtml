<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-18</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-18" xml:lang="cs-CZ">
		<div class="Z-kladn--textový-r-meček">
			<p id="_idParaDest-17" class="MLP_uroven2_kapitola ParaOverride-1">Kapitola čtrnáctá</p>
			<p class="MLP_text_uprostred_-I- ParaOverride-1">Obsahuje další podrobnosti o&#160;Oliverově pobytu <br/>v&#160;domě pana Brownlowa spolu s&#160;pozoruhodnou předpovědí, <br/>kterou o&#160;Oliverovi pronesl jistý pan Grimwig, <br/>když hocha poslali něco obstarat</p>
			<p class="MLP_text_bez1radku_-12-0- ParaOverride-1">Oliver se brzy vzpamatoval z&#160;krátké mdloby, do níž ho uvrhl náhlý výkřik pana Brownlowa, a&#160;v&#160;hovoru, který se potom rozvinul, se jak starý pán, tak i&#160;paní Bedwinová bedlivě vystříhali jakékoli zmínky o&#160;obraze, ba nestáčeli vůbec řeč ani na Oliverovu minulost nebo jeho vyhlídky do budoucnosti, nýbrž omezovali se na takové náměty, které by ho mohly povyrazit, ale nerozrušily by ho. Byl dosud tuze slabý, aby mohl k&#160;snídani vstát, ale když ho druhý den ráno snesli do pokoje hospodyně, prvním jeho činem bylo, že vrhl dychtivý pohled na stěnu v&#160;naději, že opět spatří tvář té krásné dámy. Ve svém očekávání se však zklamal, protože obraz mezitím odstranili.</p>
			<p class="MLP_text ParaOverride-1">„No, vidíš,“ řekla hospodyně, která pozorovala směr Oliverova pohledu, „už je pryč.“</p>
			<p class="MLP_text ParaOverride-1">„Vidím, paní,“ přitakal Oliver. „Proč ho odnesli?“</p>
			<p class="MLP_text ParaOverride-1">„Sundali jsme ho, protože pan Brownlow říkal, že tě nějak rozčiluje, jak se zdá, a&#160;že by ses kvůli němu možná ani neuzdravil, víš, dítě?“ vykládala stará paní.</p>
			<p class="MLP_text ParaOverride-1">„Ale kde, paní, nic takového,“ opáčil Oliver. „Vůbec mě nerozčiloval. Rád jsem ho viděl. Moc se mi líbil.“</p>
			<p class="MLP_text ParaOverride-1">„No dobře!“ řekla stará paní dobromyslně. „Jen se hezky pěkně seber, co můžeš nejrychleji, synáčku, a&#160;pak ho zas pověsíme, a&#160;je to! To ti slibuji! A&#160;teď si budeme povídat o&#160;něčem jiném.“</p>
			<p class="MLP_text ParaOverride-1">To bylo veškeré vysvětlení, kterého se tenkrát Oliverovi o&#160;obraze dostalo. Ale protože na něho byla stará paní po celou jeho nemoc tak hodná, snažil se prozatím na tu věc už dál nemyslit; poslouchal tedy pozorně, když mu vyprávěla přečetné historky o&#160;své milé a&#160;hezké dceři, provdané za milého a&#160;hezkého muže, která žije na venkově, a&#160;o&#160;synovi, který je písařem u&#160;jednoho velkoobchodníka v&#160;Západní Indii a&#160;který je rovněž takový hodný mladý muž a&#160;čtyřikrát do roka píše domů takové láskyplné dopisy, že jí to až vhání slzy do očí, když o&#160;nich mluví. Než stará paní zeširoka a&#160;zdlouha dovykládala o&#160;skvělých vlastnostech svých dětí, jakož i&#160;o&#160;přednostech svého hodného dobrého manžela&#160;– který je na pravdě boží, ubohá duše drahá, zrovna šestadvacet let&#160;– byl čas na odpolední čaj. Po čaji začala Olivera učit kribidž<span class="CharOverride-1"><span id="footnote-016-backlink"><a class="_idFootnoteLink _idGenColorInherit" href="../Text/oliver_twist_021.xhtml#footnote-016">16</a></span></span> a&#160;Oliver se učil tak rychle, jak ona stačila učit; tou karetní hrou se pak bavili s&#160;velkým zájmem a&#160;vážností, dokud nenadešel čas, aby nemocný dostal trochu zředěného horkého vína s&#160;krajíčkem suché topinky a&#160;potom šel sladce spát.</p>
			<p class="MLP_text ParaOverride-1">Byly to šťastné dny, ve kterých se Oliver takhle zotavoval. Všechno bylo tak tiché a&#160;čisté a&#160;pořádné, každý tak vlídný a&#160;mírný, že mu to po všem hluku a&#160;zmatku, v&#160;němž až dosud od narození ustavičně žil, připadalo jako samo nebe. Jakmile dost zesílil, aby se mohl sám patřičně obléknout, ihned mu dal pan Brownlow obstarat úplně nový oblek a&#160;novou čepici i&#160;nové střevíce. Protože Oliverovi řekli, že si se starými šaty může udělat, co chce, dal je jedné služce, která na něho byla zvlášť hodná, a&#160;požádal ji, aby je prodala některému židovi a&#160;peníze si nechala. To velmi ochotně provedla, a&#160;když se Oliver podíval z&#160;okna předního pokoje v&#160;přízemí a&#160;viděl, jak je žid roluje, strká do pytle a&#160;odchází, pocítil velkou radost při pomyšlení, že jsou nadobro pryč a&#160;že už nehrozí sebemenší nebezpečí, že by si je mohl ještě někdy obléci. Byly to prabídné hadry, abychom řekli pravdu, a&#160;Oliver v&#160;celém životě ještě na sobě nový oblek neměl.</p>
			<p class="MLP_text ParaOverride-1">Jednou večer, asi týden po příhodě s&#160;obrazem, když zrovna seděl dole u&#160;paní Bedwinové a&#160;povídal si s&#160;ní, přišel od pana Brownlowa vzkaz, že cítí-li se Oliver Twist dost zdráv, že by byl rád, kdyby za ním přišel nahoru do pracovny&#160;– že by si s&#160;ním chtěl chvíli pohovořit.</p>
			<p class="MLP_text ParaOverride-1">„Pro pět ran, spasení boží! Honem si mej ruce, dítě, a&#160;ukaž, učešu ti hezky pěšinku!“ zvolala paní Bedwinová. „Můj ty smutku! Kdybychom byli věděli, že si pro tebe pošle, byli bychom ti dali čistý límeček a&#160;nastrojili tě jak na svatbu!“</p>
			<p class="MLP_text ParaOverride-1">Oliver učinil, jak mu stará paní nakázala; a&#160;třebaže celou dobu zoufale hořekovala, že není ani čas, aby mu nakrouzlovala úzký karnýrek, kterým měl obroubený límec u&#160;košile, vypadal i&#160;bez té důležité osobní okrasy tak čisťounce a&#160;úpravně, že když si ho nakonec s&#160;velkým uspokojením měřila od hlavy k&#160;patě, odvážila se prohlásit, že podle jejího upřímného soudu by opravdu nebývalo možné, i&#160;kdyby to byli věděli kdovíjak dlouho předem, změnit na něm mnoho k&#160;lepšímu.</p>
			<p class="MLP_text ParaOverride-1">S&#160;tímto povzbuzením v&#160;srdci zaklepal Oliver na dveře pracovny. Na vyzvání pana Brownlowa, aby šel dál, se octl v&#160;malém zadním pokoji doslova plném knih, jehož okno hledělo do několika roztomilých zahrádek. Těsně u&#160;okna stál stůl a&#160;u&#160;něho seděl pan Brownlow a&#160;četl. Jakmile spatřil Olivera, odšoupl knihu od sebe a&#160;řekl mu, aby šel blíž ke stolu a&#160;posadil se. Oliver poslechl&#160;– s&#160;úžasem, kde se najdou lidé, kteří by přečetli takovou spoustu knih, napsaných podle všeho s&#160;úmyslem učinit svět moudřejším. Čemuž se dodnes po všechny hodiny svého života diví lidé zkušenější než Oliver Twist.</p>
			<p class="MLP_text ParaOverride-1">„Pěkná hromádka knih, viď, hošíčku?“ promluvil pan Brownlow, když si povšiml zvědavosti, s&#160;níž si Oliver prohlížel police, které sahaly od podlahy až ke stropu.</p>
			<p class="MLP_text ParaOverride-1">„Spousta, pane,“ přisvědčil Oliver. „Co živ jsem tolik knih neviděl!“</p>
			<p class="MLP_text ParaOverride-1">„Budeš je číst, když budeš hodný,“ pravil starý pán vlídně, „a to se ti bude líbit víc, než si je prohlížet zvenčí&#160;– totiž aspoň v&#160;některých případech, protože jsou opravdu také knihy, u&#160;kterých jsou hřbet a&#160;desky zdaleka to nejlepší, co na nich vůbec je.“</p>
			<p class="MLP_text ParaOverride-1">„To jsou prosím myslím tamhlety těžké,“ hádal Oliver a&#160;ukázal na několik tlustých svazků velkého kvartového formátu v&#160;bohatě zlacené vazbě.</p>
			<p class="MLP_text ParaOverride-1">„Ne vždycky takové,“ opáčil starý pán a&#160;hladil Olivera po hlavě a&#160;usmíval se při tom, „jsou ještě jiné stejně těžké, třebaže jsou mnohem menší velikosti. Jak by se ti líbilo, kdyby z&#160;tebe jednou byl chytrý člověk a&#160;psal bys knihy, co?“</p>
			<p class="MLP_text ParaOverride-1">„Myslím prosím, že bych je raději četl,“ odpověděl Oliver.</p>
			<p class="MLP_text ParaOverride-1">„Jakže! Tobě by se nelíbilo být spisovatelem?“ podivil se starý pán.</p>
			<p class="MLP_text ParaOverride-1">Oliver se na chviličku zamyslil a&#160;nakonec řekl, že myslí, že by bylo mnohem lepší být knihkupcem, čemuž se starý pán srdečně zasmál a&#160;prohlásil, že se to Oliverovi povedlo. Olivera těšilo, že se mu něco povedlo, ačkoli neměl nejmenší ponětí, co vlastně.</p>
			<p class="MLP_text ParaOverride-1">„No, no,“ pravil starý pán již s&#160;vážnější tváří. „Nic se neboj! Dokud je možnost vyučit se nějakému poctivému řemeslu nebo se vrhnout na cihlařinu, tak žádného spisovatele z&#160;tebe dělat nebudem.“</p>
			<p class="MLP_text ParaOverride-1">„Děkuju vám, pane,“ řekl Oliver. Vážnému tónu hochovy odpovědi se starý pán znovu zasmál a&#160;prohodil něco o&#160;pozoruhodném instinktu&#160;– což Oliver nechápal, a&#160;proto tomu také nevěnoval valnou pozornost.</p>
			<p class="MLP_text ParaOverride-1">„A&#160;teď, hošíčku,“ začal pan Brownlow a&#160;hovořil možno-li ještě vlídněji, ale zároveň i&#160;mnohem vážněji, než ho Oliver dosud kdy slyšel mluvit, „bych rád, abys věnoval velkou pozornost tomu, co ti hodlám povědět. Budu s&#160;tebou mluvit beze vší zdrženlivosti, poněvadž jsem přesvědčen, že mi dovedeš porozumět stejně dobře jako mnohý starší člověk.“</p>
			<p class="MLP_text ParaOverride-1">„Jen mi prosím neříkejte, že mě chcete poslat pryč, prosím vás, pane,“ zvolal Oliver, vylekaný vážným tónem, kterým starý pán začal svou řeč. „Nevyhánějte mě, prosím, ven, abych se zase musel toulat po ulicích. Nechte si mě tady v&#160;domě jako sluhu. Neposílejte mě zpátky do té ohavné díry, odkud jsem přišel. Mějte slitování s&#160;ubohým hochem, prosím vás, pane!“</p>
			<p class="MLP_text ParaOverride-1">„Drahé dítě,“ pravil starý pán, dojatý vroucností Oliverovy nenadálé prosby, „nemusíš se bát, že tě opustím, pokud mi k&#160;tomu sám nezavdáš příčinu.“</p>
			<p class="MLP_text ParaOverride-1">„To nikdy, pane, nikdy!“ skočil mu do řeči Oliver.</p>
			<p class="MLP_text ParaOverride-1">„To doufám,“ opáčil starý pán. „Nevěřím, že bys kdy dal. Zmýlil jsem se již kolikrát v&#160;osobách, kterým jsem se snažil prokázat dobro, ale přesto cítím silnou touhu ti důvěřovat&#160;– a&#160;mám o&#160;tebe větší zájem, než dovedu dobře vysvětlit i&#160;sám sobě. Lidé, kterým jsem věnoval nejvřelejší lásku, leží hluboko v&#160;hrobě, ale třebaže tam s&#160;nimi leží pohřbeno i&#160;štěstí a&#160;blaho mého života, neučinil jsem ze svého srdce rakev a&#160;neuzavřel v&#160;ní navždycky své nejlepší city. Hluboký žal je jen posílil a&#160;vytříbil.“</p>
			<p class="MLP_text ParaOverride-1">Protože starý pán dopověděl tichým hlasem, spíš pro sebe než pro svého společníka, a&#160;protože se potom krátce odmlčel, seděl Oliver jako pěna.</p>
			<p class="MLP_text ParaOverride-1">„Nu, nu,“ promluvil konečně starý pán již veselejším tónem, „říkám ti to jen proto, že máš mladé srdce&#160;– a&#160;když budeš vědět, že jsem zakusil mnoho bolesti a&#160;zármutku, dáš si možná lepší pozor, abys mě neranil znova. Říkáš, že jsi sirotek a&#160;nemáš přítelíčka na světě, a&#160;pokud jsem se mohl kde poptat, všechny zprávy potvrzují tvůj údaj. Vypravuj mi svůj život&#160;– odkud jsi, kdo tě vychoval a&#160;jak ses dostal do té společnosti, ve které jsem tě našel. Mluv pravdu, a&#160;dokud budu na živu, nebudeš bez přítele.“</p>
			<p class="MLP_text ParaOverride-1">Pro vzlykot nemohl Oliver několik minut ze sebe vypravit slovo. A&#160;když už už měl na jazyku, jak byl na vychování v&#160;útulku a&#160;jak ho pan Bumble odvedl do špitálu, ozvalo se divně netrpělivé, krátké dvojité zaklepání na domovní dveře a&#160;vzápětí po schodech vyběhla služka a&#160;ohlašovala pana Grimwiga.</p>
			<p class="MLP_text ParaOverride-1">„Přijde nahoru?“ tázal se pan Brownlow.</p>
			<p class="MLP_text ParaOverride-1">„Ano, pane,“ odpověděla služka. „Ptal se, jestli v&#160;domě máme nějaké kobližky, a&#160;když jsem řekla, že ano, povídal, že přišel na čaj.“</p>
			<p class="MLP_text ParaOverride-1">Pan Brownlow se usmál, otočil se k&#160;Oliverovi a&#160;vysvětlil mu, že pan Grimwig je jeho starý přítel, a&#160;má-li snad trochu drsné způsoby, že na to nesmí Oliver nic dát, protože z&#160;gruntu to je vzácně dobrý člověk, jak se o&#160;tom již častokrát přesvědčil.</p>
			<p class="MLP_text ParaOverride-1">„Mám jít dolů, pane?“ zeptal se Oliver.</p>
			<p class="MLP_text ParaOverride-1">„Ne,“ odpověděl pan Brownlow, „raději bych, abys zůstal tady.“</p>
			<p class="MLP_text ParaOverride-1">V&#160;tom okamžiku vstoupil do pokoje tělnatý starý pán, který maličko napadal na nohu, podpíral se o&#160;tlustou hůl, a&#160;byl oblečený v&#160;modrém kabátě, pruhované vestě, v&#160;nankinových podkolenicích a&#160;kamaších a&#160;v&#160;bílém klobouku se širokou krempou po stranách ohnutou a&#160;podšitou zeleně. Z&#160;vesty mu vykukovala velmi drobně plisovaná košilová náprsenka a&#160;pod ní se mu volně houpal velmi dlouhý ocelový hodinkový řetízek, na jehož konci nebylo nic než klíč. Cípy bílého nákrčníku měl stočené do koule velké málem jako pomeranč a&#160;rozmanitost grimas, do kterých kroutil obličej, se vymyká všemu popisu. Měl zvláštní manýru vytáčet hlavu ke straně, když mluvil, a&#160;zároveň se při tom dívat po očku, což člověku, který se na něj díval, neodolatelně připomínalo papouška. Tu pozici také zaujal, hned jak vešel do místnosti, a&#160;ukazuje v&#160;natažené ruce malý kousek pomerančové kůry, bručlavým, nevrlým hlasem zvolal:</p>
			<p class="MLP_text ParaOverride-1">„Podívejte! Vidíte to? Není to opravdu pozoruhodné a&#160;zvláštní, že nemohu přijít k&#160;nikomu na návštěvu, abych na schodech nenašel kus téhlé podlé napomahačky doktorů? Už jednou mě zchromila slupka z&#160;pomeranče&#160;– a&#160;vím, že slupka z&#160;pomeranče bude jednou má smrt. Ano, prosím&#160;– slupka z&#160;pomeranče bude má smrt, na to milerád sním vlastní hlavu, pane!“</p>
			<p class="MLP_text ParaOverride-1">Tak zněla smělá nabídka, jíž pan Grimwig podpíral a&#160;dotvrzoval téměř každý výrok, který pronesl; a&#160;v&#160;jeho případě zněla tím senzačněji, že i&#160;když v&#160;zájmu disputace připustíme možnost, že vědecký pokrok vůbec někdy dosáhne takového stupně, aby člověk mohl sníst svou vlastní hlavu, kdyby se stalo a&#160;měl na to chuť, pan Grimwig měl hlavu tak neobyčejně velikou, že i&#160;nejoptimističtější sangvinik na světě by si ji stěží troufl spořádat na jedno posezení&#160;– o&#160;velmi husté vrstvě pudru přitom vůbec nemluvě.</p>
			<p class="MLP_text ParaOverride-1">„Sním svou hlavu, pane,“ opakoval pan Grimwig a&#160;udeřil holí do podlahy. „Hola! Co je tohle?“ zarazil se a&#160;s&#160;očima na Oliverovi ustoupil o&#160;krok o&#160;dva dozadu.</p>
			<p class="MLP_text ParaOverride-1">„To je malý Oliver Twist, o&#160;kterém jsme už spolu hovořili,“ vysvětlil pan Brownlow.</p>
			<p class="MLP_text ParaOverride-1">Oliver se uklonil.</p>
			<p class="MLP_text ParaOverride-1">„Snad nechcete tvrdit, že je to ten hoch, co měl tu horečku?“ žasl pan Grimwig a&#160;ucouvl ještě o&#160;krok. „Počkejte&#160;– moment! Nemluvte! Mám to&#160;–“ vyrážel trhaně pan Grimwig, kterého ve vítězoslávě nad učiněným objevem přešel všechen strach před nákazou, „to je ten hoch, co měl ten pomeranč! Jestli to není ten hoch, co měl ten pomeranč a&#160;co odhodil tenhle kousek slupky na schodech, pane, tak sním svou hlavu, svou i&#160;jeho!“</p>
			<p class="MLP_text ParaOverride-1">„Ne, ne, žádný pomeranč neměl,“ ujišťoval ho pan Brownlow se smíchem. „No tak, odložte si přece klobouk a&#160;promluvte si s&#160;mým mladým přítelem.“</p>
			<p class="MLP_text ParaOverride-1">„Po téhle stránce jsem náramně citlivý,“ začal popudlivý starý pán, zatímco si svlékal rukavice. „V&#160;naší ulici leží na chodníku pořád nějaká ta pomerančová slupka, a&#160;já vím, že ji tam pohazuje chlapec od doktora na rohu. Včera večer uklouzla po kousku jedna mladá žena a&#160;narazila zrovna na plůtek před mou zahrádkou. Jen se zvedla, viděl jsem, jak se jí oči točí k&#160;té ďábelské červené lucerně s&#160;tím pimprlovým světlem. ‚Nechoďte k&#160;němu,‘ křikl jsem na ni z&#160;okna, ‚je to vrah! Zákeřník!‘ A&#160;taky že je. Jestli není&#160;–“ Tu popudlivý starý pán udeřil prudce holí do podlahy&#160;– úder, kterému jeho přátelé vždycky přikládali význam obvyklé nabídky, kdykoli ji nevyjádřil přímo slovy. Potom, stále ještě s&#160;holí v&#160;ruce, se posadil, rozevřel složený binokl<span class="CharOverride-1"><span id="footnote-015-backlink"><a class="_idFootnoteLink _idGenColorInherit" href="../Text/oliver_twist_021.xhtml#footnote-015">17</a></span></span>, který nosil zavěšený na široké černé stuze, a&#160;začal si prohlížet Olivera; ten když viděl, že je předmětem zkoumání, zčervenal a&#160;znovu se uklonil.</p>
			<p class="MLP_text ParaOverride-1">„Tak to je ten hoch?“ promluvil konečně pan Grimwig.</p>
			<p class="MLP_text ParaOverride-1">„To je ten hoch,“ přisvědčil pan Brownlow.</p>
			<p class="MLP_text ParaOverride-1">„Jak se ti vede, chlapče?“ ptal se pan Grimwig.</p>
			<p class="MLP_text ParaOverride-1">„Děkuju, pane, o&#160;hodně líp,“ odpověděl Oliver.</p>
			<p class="MLP_text ParaOverride-1">Pan Brownlow, jako by tušil, že se jeho podivínský přítel chystá říci něco nepříjemného, požádal Olivera, aby skočil dolů a&#160;vyřídil paní Bedwinové, že už může podávat svačinu&#160;– což Oliver, kterému se hostovy způsoby ani dost málo nezamlouvaly, s&#160;velkou radostí také učinil.</p>
			<p class="MLP_text ParaOverride-1">„Je to hezký hoch, že?“ ptal se pan Brownlow.</p>
			<p class="MLP_text ParaOverride-1">„Nevím,“ zavrčel pan Grimwig nedůtklivě.</p>
			<p class="MLP_text ParaOverride-1">„Vy nevíte?“</p>
			<p class="MLP_text ParaOverride-1">„Ne. Nevím. Já mezi chlapci žádný rozdíl nevidím. Rozeznávám jenom dvě sorty chlapců. Krev, a&#160;mlíko.“</p>
			<p class="MLP_text ParaOverride-1">„A&#160;co je Oliver?“</p>
			<p class="MLP_text ParaOverride-1">„Mlíko. Mám jednoho známého a&#160;ten má druhou sortu&#160;– prý pěkný chlapec, říkají o&#160;něm&#160;– hlava jako koule, tváře jako krev, oči vyvalené&#160;– hrozný kluk!&#160;– řimbuch, že mu ty jeho modré šaty div ve švech neprasknou&#160;– a&#160;hlas má jako hrom a&#160;hlad jako vlk. Já ho znám! Lotrasa!“</p>
			<p class="MLP_text ParaOverride-1">„Ale jděte,“ namítl pan Brownlow, „to přece nejsou charakteristické znaky malého Olivera Twista, nemusí tedy hoch bouřit váš hněv.“</p>
			<p class="MLP_text ParaOverride-1">„Ne, nejsou,“ opáčil pan Grimwig. „Má možná horší.“</p>
			<p class="MLP_text ParaOverride-1">Tu si pan Brownlow netrpělivě odkašlal, což panu Grimwigovi zjevně způsobilo nevýslovné potěšení.</p>
			<p class="MLP_text ParaOverride-1">„Má možná horší, povídám,“ opakoval pan Grimwig. „Kde se vzal, odkud je? Kdo je? Co je? Pravda, měl horečku. Ale co z&#160;toho? Horečka přec není výsadou hodných lidí, no ne? I&#160;špatní lidé mívají někdy horečku, nemám pravdu, he? Znal jsem člověka, kterého na Jamajce pověsili, že zavraždil svého pána. Ten měl horečku šestkrát, a&#160;přece ho kvůli tomu nedoporučili k&#160;omilostnění. Pchá! Škoda řeči!“</p>
			<p class="MLP_text ParaOverride-1">Nu, po pravdě byla skutečnost taková, že v&#160;nejtajnějším koutku srdce byl pan Grimwig milerád hotov uznat, že Oliverův zjev i&#160;chování působí neobyčejně příznivým dojmem; měl však silnou zálibu v&#160;oponování, v&#160;dané chvíli ještě zjitřelou nálezem pomerančové slupky&#160;– a&#160;poněvadž se v&#160;duchu zařekl, že mu nikdo nebude diktovat, je-li nějaký hoch hezký nebo ne, hned na počátku se rozhodl příteli odporovat. Když pan Brownlow přiznal, že ani na jedinou spornou otázku nemůže dosud dát uspokojivou odpověď a&#160;že odložil další vyšetřování Oliverovy minulosti, dokud se mu hoch nebude zdát dost silný, aby to snesl, pan Grimwig se jízlivě uchechtl. A&#160;uštěpačně se ptal, má-li hospodyně ve zvyku počítat večer stříbro&#160;– protože jestli jednoho krásného rána neobjeví, že jí některá ta lžíce chybí, tak milerád&#160;– a&#160;tak dále.</p>
			<p class="MLP_text ParaOverride-1">To všechno snášel pan Brownlow, ačkoli byl sám pán povahy poněkud prudké, v&#160;míře vskutku velmi dobré, neboť znal přítelovo podivínství; jelikož pak se pan Grimwig při čaji milostivě uráčil vyslovit své naprosté uspokojení s&#160;kobližkami, měla svačina docela hladký průběh&#160;– a&#160;Oliver, který stoloval s&#160;nimi, se začal cítit volněji, než se doposud v&#160;přítomnosti prudkého starého pána cítil.</p>
			<p class="MLP_text ParaOverride-1">„A&#160;kdypak hodláte vyslechnout úplné, pravdivé a&#160;podrobné vylíčení života a&#160;příhod Olivera Twista?“ zeptal se Grimwig pana Brownlowa, když dosvačili, a&#160;zároveň s&#160;tím, jak se vrátil k&#160;tomuto námětu, úkosem se zahleděl na Olivera.</p>
			<p class="MLP_text ParaOverride-1">„Zítra ráno,“ odvětil pan Brownlow. „Bylo by mi milejší, kdyby při tom byl se mnou sám. Přijď ke mně nahoru zítra ráno v&#160;deset hodin, hošíčku.“</p>
			<p class="MLP_text ParaOverride-1">„Prosím, pane,“ přislíbil Oliver. Odpověděl jaksi váhavě, protože ho přísný pohled, kterým ho probodával pan Grimwig, uváděl v&#160;rozpaky.</p>
			<p class="MLP_text ParaOverride-1">„Něco vám povím,“ zašeptal tento pán panu Brownlowovi. „Ten k&#160;vám nahoru zítra ráno nepřijde. Viděl jsem ho zaváhat. Klame vás, dobrý příteli.“</p>
			<p class="MLP_text ParaOverride-1">„Neklame, chci přísahat,“ opáčil pan Brownlow zaníceně.</p>
			<p class="MLP_text ParaOverride-1">„Jestli vás neklame,“ řekl pan Grimwig, „tak&#160;–“ a&#160;už bouchla hůl do podlahy.</p>
			<p class="MLP_text ParaOverride-1">„Zaručím se za pravdomluvnost toho hocha svým životem!“ prohlásil pan Brownlow a&#160;uhodil do stolu.</p>
			<p class="MLP_text ParaOverride-1">„A&#160;já za jeho prolhanost svou hlavou!“ odsekl pan Grimwig a&#160;rovněž uhodil do stolu.</p>
			<p class="MLP_text ParaOverride-1">„Uvidíme,“ pravil pan Brownlow a&#160;mocí v&#160;sobě krotil rostoucí hněv.</p>
			<p class="MLP_text ParaOverride-1">„Uvidíme,“ opakoval pan Grimwig s&#160;vyzývavým úsměvem, „uvidíme.“</p>
			<p class="MLP_text ParaOverride-1">Jak už osud tomu chtěl, náhodou právě v&#160;tom okamžiku přinesla paní Bedwinová balíček knih, které pan Brownlow toho rána koupil zrovna u&#160;téhož knihkupce, který již v&#160;našem příběhu vystoupil, a&#160;když je položila na stůl, chystala se odejít z&#160;pokoje.</p>
			<p class="MLP_text ParaOverride-1">„Ať poslíček počká, paní Bedwinová!“ řekl pan Brownlow. „Má vzít něco zpátky.“</p>
			<p class="MLP_text ParaOverride-1">„Už prosím šel,“ odpověděla paní Bedwinová.</p>
			<p class="MLP_text ParaOverride-1">„Tak ho zavolejte,“ pravil pan Brownlow, „je to důležité. Ten knihkupec je chudý člověk a&#160;knihy nejsou zaplacené. Také tu mám několik knih, které mu chci vrátit.“</p>
			<p class="MLP_text ParaOverride-1">Domovní dveře se rozletěly. Oliver běžel na jednu stranu a&#160;děvče na druhou, zatímco paní Bedwinová stála na prahu a&#160;křičela po poslíčkovi; ale nikde nebylo žádného hocha vidět. Oliver a&#160;děvče se vrátili celí udýchaní a&#160;hlásili, že po něm není ani památky.</p>
			<p class="MLP_text ParaOverride-1">„Safra, to mě opravdu mrzí,“ zvolal pan Brownlow, „tolik jsem si přál vrátit ty knihy ještě dnes!“</p>
			<p class="MLP_text ParaOverride-1">„Pošlete s&#160;nimi Olivera,“ navrhl pan Grimwig s&#160;ironickým úsměvem, „ten je přece určitě spolehlivě doručí.“</p>
			<p class="MLP_text ParaOverride-1">„Ano, dovolte mi, prosím, abych je tam donesl, buďte tak hodný,“ prosil Oliver. „Celou cestu budu utíkat, pane.“ Starý pán už už měl na jazyku, že Oliver v&#160;žádném případě ještě nemůže chodit ven, když tu nejvýš poťouchlé zakašlání pana Grimwiga u&#160;něho rozhodlo, že může&#160;– a&#160;že mu ochotným vyřízením daného úkolu má prokázat neoprávněnost jeho podezření, alespoň v&#160;této věci, a&#160;to ihned.</p>
			<p class="MLP_text ParaOverride-1">„Ano, hošíčku, půjdeš,“ řekl starý pán. „Ty knihy jsou na židli vedle mého stolu. Přines je dolů.“</p>
			<p class="MLP_text ParaOverride-1">Oliver, plný radosti, že může něčím posloužit, přinesl s&#160;velkým chvatem knihy pod paždím dolů a&#160;s&#160;čepicí v&#160;ruce čekal na příkaz, co má knihkupci vyřídit.</p>
			<p class="MLP_text ParaOverride-1">„Řekneš mu,“ pravil pan Brownlow s&#160;očima pevně upřenýma na Grimwiga, „žes mu přinesl tyhle knihy zpátky a&#160;žes mu přišel zaplatit ty čtyři libry deset, které mu dlužím. Tohle je pětilibrová bankovka, přineseš mi tedy nazpátek deset šilinků.“</p>
			<p class="MLP_text ParaOverride-1">„Ani deset minut, pane, a&#160;jsem tam,“ odpověděl Oliver dychtivě, a&#160;když si zapjal bankovku do kapsy u&#160;kabátku a&#160;knihy si pozorně srovnal pod paždím, uctivě se uklonil a&#160;vyšel z&#160;pokoje. Paní Bedwinová ho doprovodila až k&#160;domovním dveřím, přičemž mu dávala četná ponaučení, pokud jde o&#160;nejbližší cestu a&#160;jméno knihkupce i&#160;jméno ulice, a&#160;na to všechno Oliver přisvědčoval, že jasně rozumí. Když mu pak navrch ještě mnohokrát důtklivě položila na srdce, aby dal dobrý pozor a&#160;nenachladil se, konečně ho stará paní propustila, ať jde.</p>
			<p class="MLP_text ParaOverride-1">„Tvářička moje sladká!“ šeptala si stará paní, když se za ním dívala. „Nějak nemohu přenést přes srdce, že ho pouštím z&#160;očí.“</p>
			<p class="MLP_text ParaOverride-1">V&#160;tom okamžiku se Oliver vesele ohlédl a&#160;pokývl, dříve než zahnul za roh. Stará paní s&#160;úsměvem pozdrav oplatila a&#160;pak zavřela dveře a&#160;vrátila se do svého pokoje.</p>
			<p class="MLP_text ParaOverride-1">„Počkejme&#160;– nejdéle za dvacet minut bude zpátky,“ pravil pan Brownlow a&#160;přitom vytáhl hodinky a&#160;položil je na stůl. „Tou dobou už bude tma.“</p>
			<p class="MLP_text ParaOverride-1">„Tak vy tedy skutečně čekáte, že se vrátí, opravdu?“ ptal se pan Grimwig.</p>
			<p class="MLP_text ParaOverride-1">„Vy ne?“ opáčil pan Brownlow s&#160;úsměvem.</p>
			<p class="MLP_text ParaOverride-1">Opoziční duch v&#160;prsou pana Grimwiga se již mocně bouřil&#160;– a&#160;přítelův sebejistý úsměv ho jen ještě víc rozdmýchal.</p>
			<p class="MLP_text ParaOverride-1">„Ne,“ vybuchl a&#160;uhodil pěstí do stolu, „já ne! Hoch má na sobě celý nový oblek, pod paždím řádku cenných knih a&#160;v&#160;kapse pětilibrovou bankovku. Ten poběží zase zpátky k&#160;těm svým starým zlodějským kumpánům a&#160;vám se vysměje, pane. Jestli se tenhle hoch někdy vrátí sem do toho domu, tak sním svou hlavu!“</p>
			<p class="MLP_text ParaOverride-1">S&#160;těmi slovy si přitáhl židli blíž ke stolu, a&#160;tak u&#160;něho oba přátelé seděli a&#160;s&#160;hodinkami mezi sebou mlčky čekali.</p>
			<p class="MLP_text ParaOverride-1">Je hodno pozoru jako názorný příklad toho, jakou důležitost přikládáme svému vlastnímu úsudku a&#160;s&#160;jakou pýchou pronášíme i&#160;nejzřejmější a&#160;nejukvapenější závěry, že si pan Grimwig, ačkoli to rozhodně nebyl člověk zlého srdce a&#160;ačkoli by ho bylo nelíčeně mrzelo, kdyby byl viděl svého váženého přítele podvedeného a&#160;oklamaného, v&#160;té chvíli vskutku z&#160;celé duše přál, aby se Oliver Twist nevrátil.</p>
			<p class="MLP_text ParaOverride-1">Setmělo se již tolik, že číslice na ciferníku bylo sotva rozeznat, ale oba staří pánově seděli s&#160;hodinkami mezi sebou mlčky u&#160;stolu dál.</p>
			<hr class="HorizontalRule-1"/>
			<div class="_idFootnotes">
				<div id="footnote-016" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_021.xhtml#footnote-016-backlink">16</a>  Karetní hra. <span class="CharOverride-3">Pozn. red.</span></p>
				</div>
				<div id="footnote-015" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_021.xhtml#footnote-015-backlink">17</a>  Skřipec, předchůdce dnešních brýlí. <span class="CharOverride-3">Pozn. red.</span></p>
				</div>
			</div>
		</div>
</body>
</html>
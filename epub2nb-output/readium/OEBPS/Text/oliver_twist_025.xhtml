<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-22</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-22" xml:lang="cs-CZ">
		<div class="Z-kladn--textový-r-meček">
			<p id="_idParaDest-21" class="MLP_uroven2_kapitola ParaOverride-1">Kapitola osmnáctá</p>
			<p class="MLP_text_uprostred_-I- ParaOverride-1">Jak Oliver trávil čas v&#160;zušlechťující společnosti<br/>svých domnělých přátel</p>
			<p class="MLP_text_bez1radku_-12-0- ParaOverride-1">Příští den kolem poledne, když Lišák a&#160;mladý pán Bates odešli za výkonem svého obvyklého zaměstnání, využil pan Fagin příležitosti a&#160;četl Oliverovi dlouhé levity o&#160;hříchu nevděku, o&#160;tom do nebe volajícím hříchu, jehož se Oliver, jak mu jasně prokázal, dopustil v&#160;míře nikoli běžné tím, že se svévolně vzdálil ze společnosti svých starostlivých přátel, a&#160;v&#160;míře ještě větší tím, že se jim snažil uniknout i&#160;potom, když už na jeho nalezení vynaložili tolik námahy a&#160;výdajů. Pan Fagin kladl veliký důraz na to, že poskytl Oliverovi přístřeší a&#160;pečoval o&#160;něj, kdežto bez jeho včasné pomoci že by byl možná zahynul hlady; vyprávěl mu také truchlivý a&#160;tklivý příběh jednoho mladého hocha, kterého se kdysi ve své lidumilnosti ujal za podobných okolností, ale který, když se ukázal nehodným jeho důvěry a&#160;projevil přání vejít ve styk s&#160;policií, nešťastně skončil tím, že ho jednoho krásného rána v&#160;Old Bailey pověsili. Pan Fagin se nijak nesnažil svůj podíl na této katastrofě zatajit, naopak se slzami v&#160;očích bědoval, že vrtohlavě zbloudilé a&#160;zrádné jednání dotyčné mladé osoby učinilo naprosto nezbytným, aby se stala obětí jistého korunního svědectví&#160;– které, i&#160;když snad nebylo zrovna do puntíku pravdivé, bylo nevyhnutelně nutné pro bezpečí jeho (pana Fagina) a&#160;několika vyvolených přátel. Na závěr načrtl pan Fagin značně nepříjemný obraz nelibých pocitů při věšení a&#160;potom tónem nadmíru přátelským a&#160;zdvořilým projevil toužebné přání, aby nikdy nebyl dohnán k&#160;nutnosti Olivera Twista této nemilé proceduře vystavit.</p>
			<p class="MLP_text ParaOverride-1">Malému Oliverovi stydla krev v&#160;žilách, když naslouchal židovým slovům, a&#160;nejasně chápal temné hrozby v&#160;nich obsažené. Že je možné, aby si i&#160;sama spravedlnost pletla nevinného s&#160;vinnými, jsou-li v&#160;náhodné společnosti pohromadě, to už věděl; a&#160;že starý žid je v&#160;nejednom případě skutečně zosnoval a&#160;provedl zchytrale vymyšlené plány ke zkáze nepohodlných osob, které věděly tuze mnoho nebo byly příliš povídavé, to nepokládal za nijak nepravděpodobné, jakmile si připomněl celkovou notu slovní půtky mezi tímto pánem a&#160;panem Sikesem, která zjevně narážela na nějaké předešlé pikle podobného rázu. Když nakonec zvedl bázlivě oči a&#160;střetl se s&#160;židovým zkoumavým pohledem, uvědomil si, že jeho bledost v&#160;tváři a&#160;chvění v&#160;údech ostražitému starému pánovi ani neušly, ani mu nejsou nelibé.</p>
			<p class="MLP_text ParaOverride-1">S&#160;ohyzdným úsměvem pohladil žid Olivera po hlavě a&#160;řekl mu, že bude-li se chovat klidně a&#160;věnuje se pilně práci, uvidí, že z&#160;nich ještě budou velmi dobří přátelé. Potom si vzal klobouk, zahalil se do starého záplatovaného pláště, vyšel z&#160;místnosti a&#160;zamkl za sebou dveře.</p>
			<p class="MLP_text ParaOverride-1">A&#160;tak tam Oliver zůstal celý ten den i&#160;po větší část ještě mnoha dalších dní, neviděl nikoho od časného rána do půlnoci a&#160;po celé ty dlouhé hodiny neměl jinou společnost než vlastní myšlenky. A&#160;ty, protože se nikdy neopomněly vrátit k&#160;jeho laskavým přátelům a&#160;k&#160;tomu, jaký úsudek si o&#160;něm už dávno musili udělat, byly věru smutné.</p>
			<p class="MLP_text ParaOverride-1">Když uplynul asi týden, přestal žid dveře místnosti zamykat a&#160;Oliver se mohl volně toulat po domě.</p>
			<p class="MLP_text ParaOverride-1">Byl to hrozně špinavý barák. Místnosti nahoře měly vysoké dřevěné ostění kolem krbů a&#160;široké dveře, táflované stěny a&#160;štukem ořímsované stropy, to vše, ač od nepéče a&#160;prachu celé černé, zdobené rozličnými okrasami. Ze všech těchto známek Oliver usoudil, že před dávnými časy, ještě než starý žid byl vůbec na světě, dům patřil lepším lidem a&#160;byl možná docela veselý a&#160;pěkný, jakkoli smutně a&#160;pustě vypadá teď.</p>
			<p class="MLP_text ParaOverride-1">V&#160;koutech pod stropem rozprostřeli své sítě pavouci a&#160;někdy, když Oliver tiše vstoupil do některého pokoje, rejdily po podlaze myši a&#160;hned vyděšeně pelášily zpátky do děr. S&#160;těmito výjimkami nebylo po žádném živém tvoru ani vidu ani slechu a&#160;často, když se setmělo a&#160;Oliver už měl bloumání z&#160;místnosti do místnosti dost, schoulil se v&#160;chodbě do koutka u&#160;domovních dveří, aby byl co možná nejblíž živým lidem, a&#160;tam zůstal a&#160;poslouchal a&#160;počítal hodiny, dokud se žid nebo hoši nevrátili.</p>
			<p class="MLP_text ParaOverride-1">Ve všech místnostech byly trouchnivějící okenice pevně zavřené a&#160;příčné tyče, které je držely, důkladně přišroubované do dřeva. Jediná trocha světla, která směla dovnitř, se vkrádala kulatými otvory v&#160;horní části okenic, což ponurost místnosti jen zvyšovalo a&#160;házelo po nich tajemné stíny. V&#160;podkroví do dvora bylo jedno okno s&#160;rezavou mříží zvenčí, které nemělo okenici, a&#160;z&#160;toho Oliver často hleděl se zasmušilou tváří celé hodiny; nebylo z&#160;něho však možno rozeznat nic než obrovskou spleť a&#160;houšť štítů, hřebenů a&#160;začouzených komínů. Pravda, dalo se sice někdy postřehnout, že přes střešní parapet některého vzdáleného domu nakukuje ojedinělá prošedivělá hlava, ale ta se vždycky zase rychle zatáhla zpátky, a&#160;protože okno Oliverovy pozorovatelny bylo zatlučené hřebíky a&#160;od mnohaletého deště a&#160;kouře kalné, nemohl dělat nic jiného než luštit tvary jednotlivých předmětů za sklem, pokud nechtěl učinit nějaký pokus, upoutá-li něčí zrak či sluch&#160;– pokus, který měl právě takovou naději na úspěch, jako kdyby pobýval zavřený v&#160;báni svatopavelské katedrály.</p>
			<p class="MLP_text ParaOverride-1">Jednou odpoledne, kdy Lišák a&#160;mladý pán Bates měli ten večer někam jít ven, prvně jmenovaný mladý pán si zamanul osvědčit jistou úzkostlivost, pokud jde o&#160;zkrášlení své osoby (což, abychom k&#160;němu byli spravedliví, rozhodně nebyla jeho notorická slabůstka), a&#160;k&#160;tomu konci a&#160;cíli blahosklonně rozkázal Oliverovi, aby mu pomohl při jeho toaletě, a&#160;to hned.</p>
			<p class="MLP_text ParaOverride-1">Oliver byl příliš rád, že může platně posloužit; příliš šťastný, že se může dívat na něčí tvář, ať sebešpatnější; příliš dychtivý udobřit si všechny kolem sebe, může-li to udělat počestně, než aby proti tomu návrhu vznesl nějakou námitku. Okamžitě tedy projevil ochotu a&#160;klekl si na zem&#160;– zatímco si Lišák sedl na stůl, aby si Oliver mohl položit jeho nohu na klín&#160;– a&#160;pustil se do úkonu, který pan Dawkins označil slovy „glančení šífů“. Neboť toto rčení, převedené do prosté mluvy, znamená čištění bot.</p>
			<p class="MLP_text ParaOverride-1">Bylo-li to již z&#160;vědomí svobody a&#160;nezávislosti, které se podle všeho asi v&#160;myslícím živočichu probudí, když sedí v&#160;nenucené pozici na stole, pokuřuje z&#160;dýmky, nedbale klátí jednou nohou sem a&#160;tam a&#160;přitom si nechává bez přestávky čistit boty, a&#160;to dokonce bez předchozí námahy spojené s&#160;jejich zouváním i&#160;bez nastávající trampoty spojené s&#160;jejich obouváním, jež by rušivě zasahovaly do jeho úvah; či bylo-li to snad z&#160;toho, že výtečná jakost tabáku mírnila Lišákovy city nebo že lahodná chuť piva zjemňovala jeho myšlenky, prostě byl pro tentokrát očividně v&#160;rozpoložení nadechnutém špetičkou romantiky a&#160;blouznivosti, jeho celkové povaze úplně cizí. Krátkou chvíli se díval se zamyšlenou tváří dolů na Olivera; potom zdvihl hlavu, mírně a&#160;lehounce si povzdechl a&#160;napůl neosobně a&#160;napůl k&#160;mladému pánovi Batesovi pronesl:</p>
			<p class="MLP_text ParaOverride-1">„Ukrutná škoda, že není chmaták!“</p>
			<p class="MLP_text ParaOverride-1">„Copak ten!“ řekl mladý pán Čódl Bates. „Ten neví, co je pro něj dobrý.“</p>
			<p class="MLP_text ParaOverride-1">Lišák si znovu povzdechl a&#160;opět se chopil dýmky; Čódl Bates rovněž. Oba chviličku mlčky bafali.</p>
			<p class="MLP_text ParaOverride-1">„Podle mýho asi vůbec nevíš, co to chmaták je, viď?“ řekl Lišák truchlivě.</p>
			<p class="MLP_text ParaOverride-1">„To myslím vím,“ odpověděl Oliver a&#160;zdvihl k&#160;němu oči. „To je zl– Vy jste přec jeden, viďte?“ zeptal se Oliver, zarážeje se mezi řečí.</p>
			<p class="MLP_text ParaOverride-1">„To jsem,“ přisvědčil Lišák. „A&#160;bejt něco jinšího, propad bych se hanbou!“ Když vyslovil toto přesvědčení, postrčil si pan Dawkins klobouk ke straně a&#160;podíval se na mladého pána Batese, tak jako by chtěl naznačit, že by od něho přijal s&#160;povděkem, kdyby proti tomu měl nějaké námitky.</p>
			<p class="MLP_text ParaOverride-1">„To jsem,“ opakoval Lišák. „A&#160;Čódl taky. I&#160;Fagin. I&#160;Sikes. I&#160;Nancy. I&#160;Betsy. To jsme všichni&#160;– až po toho psa ušatýho. A&#160;ten má z&#160;celý bandy za ušima nejvíc!“</p>
			<p class="MLP_text ParaOverride-1">„A&#160;hadování<span class="CharOverride-1"><span id="footnote-020-backlink"><a class="_idFootnoteLink _idGenColorInherit" href="../Text/oliver_twist_025.xhtml#footnote-020">20</a></span></span> na jazyku nejmíň,“ dodal Čódl Bates.</p>
			<p class="MLP_text ParaOverride-1">„Být ve svědecký lavici, tak ani neštěkne&#160;– ze strachu, aby se neuštěk. Kdepak, ani kdyby ho v&#160;ní uvázali a&#160;nechali ho tam štrnáct dní bez žrádla,“ řekl Lišák.</p>
			<p class="MLP_text ParaOverride-1">„Ani by nekňouk,“ doplnil Čódl.</p>
			<p class="MLP_text ParaOverride-1">„Je to divnej pes. Nekouká se vztekle na každýho cizího chlápka, co se směje nebo zpívá, když je u&#160;toho von?“ pokračoval Lišák. „Zavrčí snad vůbec, když slyší fidlat na skřipky? A&#160;nemá v&#160;žaludku každýho psa, co není jeho ráce? Kdepak, nikdy!“</p>
			<p class="MLP_text ParaOverride-1">„Je to na slovo vzatej křesťan,“ přisadil si Čódl.</p>
			<p class="MLP_text ParaOverride-1">To bylo míněno prostě jako hold schopnostem onoho zvířete, ale byla to i&#160;trefná poznámka i&#160;v&#160;jiném smyslu, jen kdyby to byl mladý pán Bates věděl. Je totiž značné množství dam a&#160;pánů, kteří pro sebe reklamují pověst na slovo vzatých křesťanů a&#160;kteří si jsou s&#160;psem pana Sikese po leckteré stránce silně a&#160;podivuhodně podobní.</p>
			<p class="MLP_text ParaOverride-1">„Jo, jo,“ řekl Lišák, vraceje se k&#160;námětu, od něhož odbočili, s&#160;onou pamětlivostí svého řemesla, která ovlivňovala všechno jeho jednání, „jenže to nemá co dělat s&#160;tímhle naším zajouchem tady.“</p>
			<p class="MLP_text ParaOverride-1">„To teda nemá,“ potvrdil Čódl. „Proč nechceš makat pod Faginem, Olivere?“</p>
			<p class="MLP_text ParaOverride-1">„A&#160;na to tata si nadělat fůru prachů?“ dodal Lišák a&#160;zazubil se.</p>
			<p class="MLP_text ParaOverride-1">„Abys pak mohl jít na ten majlant na vodpočinek a&#160;dělat nóbl pána, jako to chci udělat já na svatýho Dyndy hnedka v&#160;přespříštím přestupným roce, co přijde vod loňska za uherskej tejden,“ dodal Čódl Bates.</p>
			<p class="MLP_text ParaOverride-1">„Mně se to nelíbí,“ namítl Oliver plaše. „Chtěl bych, aby mě pustili. Já bych&#160;– já bych&#160;– raději šel.“</p>
			<p class="MLP_text ParaOverride-1">„A&#160;Fagin by <span class="MLP_znak_kurziva_11b">móc</span> raděj, abys nechodil!“ opáčil Čódl. To Oliver věděl až příliš dobře; ale poněvadž se domníval, že by bylo třeba nebezpečné, kdyby své názory vyjádřil jasněji, pouze si povzdychl a&#160;čistil boty dál.</p>
			<p class="MLP_text ParaOverride-1">„Šel!“ zvolal Lišák. „Jak to, kam se poděla tvoje hrdost? Copak v&#160;sobě nemáš kusa pejchy? To bys udělal, šel a&#160;nechal se vydržovat svýma přáteli?“</p>
			<p class="MLP_text ParaOverride-1">„S&#160;tím jdi k&#160;šípku!“ poznamenal mladý pán Bates a&#160;přitom vytáhl z&#160;kapsy dva tři hedvábné šátky a&#160;hodil je do police. „To je ukrutná sprostota, namoutě.“</p>
			<p class="MLP_text ParaOverride-1">„Já,“ prohlásil Lišák s&#160;výrazem povýšené ošklivosti, „bych to nedokázal.“</p>
			<p class="MLP_text ParaOverride-1">„Ale opustit přítele,“ řekl Oliver se slaboulinkým úsměvem, „a&#160;nechat ho potrestat za to, co jste udělal sám, to dokážete.“</p>
			<p class="MLP_text ParaOverride-1">„To,“ opáčil Lišák a&#160;máchl dýmkou do vzduchu, „to bylo všechno jen z&#160;vohledu na Fagina, protože šnůrové vědí, že hakujem<span class="CharOverride-1"><span id="footnote-019-backlink"><a class="_idFootnoteLink _idGenColorInherit" href="../Text/oliver_twist_025.xhtml#footnote-019">21</a></span></span> spolu, a&#160;von by se byl moh zaplíst do maléru, kdybysme se nebyli šťastně zdejchli&#160;– to nás k&#160;tomu přimělo, viď, Čódl.“</p>
			<p class="MLP_text ParaOverride-1">Mladý pán Bates přikývl na souhlas a&#160;byl by i&#160;něco řekl, jenže vtom mu tak náhle vytanula vzpomínka na Oliverův úprk, že se mu kouř, který právě vdechoval, zamíchal do smíchu a&#160;rozlezl se mu nejen nahoru do hlavy, ale i&#160;dolů do krku, až se zakuckal a&#160;kašlal a&#160;dupal snad plných pět minut.</p>
			<p class="MLP_text ParaOverride-1">„Koukej!“ zvolal Lišák a&#160;vytáhl z&#160;kapsy plnou hrst šilinků a&#160;měďáčků. „Tomu se přec říká parádní život. Co na tom sejde, vodkaď jsou? Na, tumáš, ber&#160;– je jich tam ještě hromada, vodkaď jsem je vzal. Že nechceš, vopravdu ne? Jsi mi ty pěknej nádiva!“</p>
			<p class="MLP_text ParaOverride-1">„Je to vošklivý, viď, Olivere?“ pitvořil se Čódl Bates. „Jednou ho zhoupnou, viď?“</p>
			<p class="MLP_text ParaOverride-1">„To nevím, co to znamená,“ odpověděl Oliver.</p>
			<p class="MLP_text ParaOverride-1">„Něco podobnýho jako tohle, kamarádíčku,“ řekl Čódl. Po těch slovech chytil mladý pán Bates jeden cíp svého šátku na krku, natáhl ho kolem ucha nahoru, sklonil hlavu k&#160;rameni a&#160;skrze zuby procedil zvláštní škvrčivý zvuk, kterýmžto živým pantomimickým obrazem znázornil, že zhoupnutí a&#160;oběšení jsou jedno a&#160;totéž.</p>
			<p class="MLP_text ParaOverride-1">„To je vono, to to znamená!“ prohlásil Čódl. „Koukej, jak čumí, Jacku! V&#160;životě jsem neviděl tak primovou společnost, jako je tuhle ten kluk&#160;– jednou z&#160;něj budu mít smrt, smrt a&#160;nic jinýho!“ A&#160;když se mladý pán Bates znovu dosyta vysmál, se slzami v&#160;očích se opět chopil dýmky.</p>
			<p class="MLP_text ParaOverride-1">„Měl jsi špatnou vejchovu,“ řekl Lišák a&#160;s&#160;velkým uspokojením si prohlížel boty, když je Oliver doleštil. „Ale von už z&#160;tebe Fagin něco udělá&#160;– jináč budeš první, kterýho měl kdy v&#160;ruce, co se mu nevyved. Nejlíp, když začneš hned, Olivere, protože tě přitáhne k&#160;řemeslu vo moc dřív, než si myslíš, a&#160;takhle jen zbytečně ztrácíš čas.“</p>
			<p class="MLP_text ParaOverride-1">Na podporu této rady připojil rozličná vlastní morální naučení ještě mladý pán Bates, a&#160;když námět vyčerpali, pustil se s&#160;přítelem panem Dawkinsem do ohnivého popisu všemožných slastí nerozlučně spjatých se životem, jaký vedou, a&#160;oba špikovali řeč rozličnými pokyny Oliverovi v&#160;tom smyslu, že nemůže udělat nic lepšího než si bez jakéhokoli dalšího otálení zajistit Faginovu přízeň týmiž prostředky, kterých k&#160;jejímu získání použili oni.</p>
			<p class="MLP_text ParaOverride-1">„A&#160;tohle si jednou provždycky vtluč do palice, Oli,“ řekl Lišák, když zaslechl, jak žid nahoře odemyká dveře, „jestli nebudeš štípat facaly a&#160;fuksy&#160;–“</p>
			<p class="MLP_text ParaOverride-1">„Co to má za smysl takovýhle vejklady?“ skočil mu do řeči mladý pán Bates. „Přeci vůbec neví, vo čem mluvíš.“</p>
			<p class="MLP_text ParaOverride-1">„Jestli nebudeš krást kapesní šátky a&#160;hodinky ty,“ pokračoval Lišák, když přizpůsobil mluvu Oliverovu chápání, „bude je krást jinej číman&#160;– a&#160;tak fešáci, co vo ně přijdou, budou pořád stejně škodovat a&#160;taky ty budeš pořád stejně škodovat a&#160;nikdo z&#160;toho nebude mít ani zlámanou grešli než ty čímani, co je shrábnou. A&#160;ty na ně přeci máš stejně dobrý právo jako voni.“</p>
			<p class="MLP_text ParaOverride-1">„Ja, ja, to jistě, to jistě!“ řekl žid, který vstoupil, aniž ho Oliver zpozoroval. „To je přece jasný&#160;– nabíledni, milánku, nabíledni&#160;– to můžeš Lišákovi na slovo věřit. Ha, ha, ha! Ten má množilku svýho řemesla v&#160;malíčku!“</p>
			<p class="MLP_text ParaOverride-1">Když těmito slovy potvrzoval Lišákovy vývody, mnul si stařík rozjařeně ruce a&#160;pokuckával se radostí nad tím, jak zdatně si jeho žák vede.</p>
			<p class="MLP_text ParaOverride-1">Pro tuto chvíli se hovor na toto téma nerozpředl dál, protože žid se tentokrát vrátil domů v&#160;doprovodu slečny Betsy a&#160;pána, kterého Oliver ještě nikdy neviděl, ale kterého Lišák oslovil jménem Tom Chitling&#160;– a&#160;který se chviličku zdržel na schodech, aby si s&#160;dámou vyměnil nějaký ten lašek, ale nyní vstoupil.</p>
			<p class="MLP_text ParaOverride-1">Pan Chitling byl léty sice starší než Lišák, neboť čítal snad nějakých osmnáct jar, ale v&#160;jeho chování k&#160;onomu mladému pánovi byla jistá míra úcty, která jako by naznačovala, že mu cit i&#160;vědomí praví, že co do nadání a&#160;odborných znalostí stojí maličko pod ním. Měl malé mžouravé oči a&#160;tvář poďobanou od neštovic, na sobě pak beranici, tmavou barchetovou kazajku, promaštěné cajkové kalhoty a&#160;zástěru. Jeho garderoba byla po pravdě ve stavu téměř dezolátním, ale omluvil se společnosti tím, že mu „flast“ vypršel zrovinka před hodinou, a&#160;poněvadž celých minulých šest neděl chodil v&#160;„uniformě“, že doposud neměl možnost věnovat svému civilnímu obleku jakoukoli péči. Se silnými známkami podráždění pan Chitling dodal, že nová metoda, jak „tam“ vykuřují šaty, je pekelně protiústavní, protože v&#160;nich vypaluje díry a&#160;proti hrabství se jeden odškodnění nedovolá. Táž poznámka podle jeho soudu platila i&#160;o&#160;předepsaném způsobu stříhání vlasů, který pokládal za vysloveně protizákonný. Své vývody uzavřel pan Chitling prohlášením, že po celých dvaačtyřicet smrtelně dlouhých a&#160;lopotných dnů nezavadil o&#160;jedinou kapičku něčeho a&#160;že „ať do něj hrom, jestli není vyschlej jak vymačkanej citrón“.</p>
			<p class="MLP_text ParaOverride-1">„Odkud myslíš, Olivere, že ten pán přišel?“ tázal se žid s&#160;pošklebným úsměvem, když druzí dva hoši postavili na stůl láhev pálenky.</p>
			<p class="MLP_text ParaOverride-1">„Já&#160;– já&#160;– nevím, prosím,“ vykoktal Oliver.</p>
			<p class="MLP_text ParaOverride-1">„Kdo je to?“ zeptal se Tom Chitling a&#160;změřil si Olivera opovržlivým pohledem.</p>
			<p class="MLP_text ParaOverride-1">„Jeden můj mladý přítel, milánku,“ odpověděl žid.</p>
			<p class="MLP_text ParaOverride-1">„To má teda štěstí,“ pravil mladý pán a&#160;výmluvně pohlédl na Fagina. „Nestarej se, odkud jsem přišel, holátko&#160;– brzo tam najdeš cestu sám, žádný strach, vsadím na to korunu.“</p>
			<p class="MLP_text ParaOverride-1">Tomu úvtipku se hoši rozesmáli. Po několika dalších žertech na týž námět si v&#160;krátkosti pošeptali pár slov s&#160;Faginem a&#160;vzápětí potom odešli.</p>
			<p class="MLP_text ParaOverride-1">Když si ještě Fagin a&#160;posledně přišlý návštěvník po straně vyměnili několik slov, přitáhli si židle k&#160;ohni a&#160;žid, který vybídl Olivera, aby si šel sednout vedle něho, zavedl hovor na předměty, o&#160;nichž se domníval, že mohou jeho posluchače nejspíš zaujmout&#160;– to jest na velké výhody jejich řemesla, na Lišákovu zdatnost a&#160;Čódlovu roztomilost a&#160;na svou vlastní velkodušnost. Konečně se začaly jevit známky, že se plnému vyčerpání blíží nejen tato témata, ale rovněž pan Chitling, neboť káznice se po jednom po dvou týdnech již stává únavná. Proto se slečna Betsy vzdálila a&#160;zůstavila společnost potřebnému odpočinku.</p>
			<p class="MLP_text ParaOverride-1">Od toho dne počínajíc ponechávali Olivera jen zřídkakdy samotného, právě naopak ho téměř ustavičně udržovali ve styku s&#160;oběma hochy, kteří každodenně hráli se židem starou hru&#160;– zda k&#160;zdokonalení vlastnímu či Oliverovu, to věděl jen sám pan Fagin. Jindy zase jim stařík vyprávěl historky o&#160;krádežích, které spáchal v&#160;mladších letech, a&#160;proplétal je tolika komickými a&#160;bláznivými detaily, že se Oliver přes všechno lepší cítění, které se v&#160;něm bouřilo, nemohl ubránit, aby se srdečně nesmál a&#160;tak neprozradil, že ho to baví.</p>
			<p class="MLP_text ParaOverride-1">Zkrátka, lstivý starý žid měl hocha ve svých tenatech. Když nejdřív samotou a&#160;tmou tak zpracoval hochovu mysl, aby mu v&#160;tom strašlivě pustém domě byla milejší jakákoli jiná společnost, jen ne vlastní smutné myšlenky, kapal mu nyní pomaloučku do duše jed, o&#160;němž doufal, že jím jeho duše zčerná a&#160;taková už zůstane navždycky.</p>
			<hr class="HorizontalRule-1"/>
			<div class="_idFootnotes">
				<div id="footnote-020" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_025.xhtml#footnote-020-backlink">20</a>  <span class="MLP_znak_kurziva_9b CharOverride-2">Hadovat, dělat hada</span>&#160;– udávat, udat, zradit policii, „prásknout“. (Ze staršího argotu.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-019" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_025.xhtml#footnote-019-backlink">21</a>  Pracovat (ve smyslu krást). (Ze staršího argotu.) <span class="MLP_znak_kurziva_9b CharOverride-2">Pozn. překl.</span></p>
				</div>
			</div>
		</div>
</body>
</html>
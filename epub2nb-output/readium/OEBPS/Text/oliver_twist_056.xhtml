<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-53</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-53" xml:lang="cs-CZ">
		<div class="Z-kladn--textový-r-meček">
			<p id="_idParaDest-52" class="MLP_uroven2_kapitola ParaOverride-1">Kapitola čtyřicátá devátá</p>
			<p class="MLP_text_uprostred_-I- ParaOverride-1">Monks a&#160;pan Brownlow se konečně setkají.<br/>Jejich rozhovor a&#160;zpráva, která ho přeruší</p>
			<p class="MLP_text_bez1radku_-12-0- ParaOverride-1">Začínalo se už smrákat, když pan Brownlow vystoupil před dveřmi svého domu z&#160;drožky a&#160;tiše zaklepal. Jakmile se dveře u&#160;domu otevřely, vyhoupl se z&#160;vozu statný muž a&#160;postavil se po jedné straně stupátka, mezitímco druhý muž, který až dosud seděl na kozlíku, slezl rovněž a&#160;stoupl si po druhé straně. Na pokyn pana Brownlowa pomohli zevnitř třetímu muži, vzali ho mezi sebe a&#160;chvatně ho dovedli do domu. Tento třetí muž byl Monks.</p>
			<p class="MLP_text ParaOverride-1">V&#160;témž seskupení stoupali beze slova do schodů a&#160;pan Brownlow, který šel v&#160;čele, vkročil před nimi do nádvorního pokoje. U&#160;dveří této místnosti se Monks, který vyšel do patra se zřejmou nechutí, náhle zastavil. Oba muži pohlédli tázavě na starého pána, jako by čekali na jeho další příkazy.</p>
			<p class="MLP_text ParaOverride-1">„Dobře zná druhou možnost,“ pravil pan Brownlow. „Jestliže se bude zdráhat nebo jen hne prstem jinak, než co mu nakážete, vyvedete ho na ulici, zavoláte si na pomoc policii a&#160;mým jménem ho obviníte ze zločinného jednání.“</p>
			<p class="MLP_text ParaOverride-1">„Jak se opovažujete takhle o&#160;mně mluvit?“ utrhl se Monks.</p>
			<p class="MLP_text ParaOverride-1">„Jak se opovažujete mě k&#160;tomu dohánět, mladý muži?“ opáčil pan Brownlow a&#160;pevně mu pohlédl do očí. „Jste snad tak šílený, že byste chtěl z&#160;tohoto domu odejít? Pusťte mu ruce. Prosím, pane! Jste volný, můžete jít a&#160;my půjdeme za vámi. Ale varuju vás při všem, co mi je nejsvětější a&#160;nejnedotknutelnější, že v&#160;tom okamžiku, jakmile vkročíte nohou na ulici, vás dám ihned zatknout za zločin podvodu a&#160;krádeže. Jsem rozhodnut pevně a&#160;neochvějně. Jste-li k&#160;témuž odhodlán vy, pak vaše krev padniž na vaši hlavu!“</p>
			<p class="MLP_text ParaOverride-1">„Na čí příkaz mě tihle ničemové přepadli na ulici a&#160;násilně přivedli sem?“ vyjel Monks a&#160;pohlédl z&#160;jednoho muže, který stál vedle něho, na druhého.</p>
			<p class="MLP_text ParaOverride-1">„Na můj,“ odpověděl pan Brownlow. „Ti mužové jsou v&#160;mých službách. Stěžujete-li si, že jste zbaven svobody&#160;– cestou sem jste měl možnost i&#160;příležitost znovu ji nabýt, ale pokládal jste za moudřejší zachovat klid&#160;– opakuji ještě jednou, utečte se o&#160;ochranu k&#160;zákonu. Já se rovněž obrátím na zákon; ale až zajdete příliš daleko, než abyste mohl ještě couvnout, nedovolávejte se mé shovívavosti, když moc bude již převedena do jiných rukou. A&#160;neříkejte, že jsem vás srazil do propasti, do které jste se vrhl sám!“</p>
			<p class="MLP_text ParaOverride-1">Monks byl očividně na rozpacích a&#160;kromě toho i&#160;vylekaný. Váhal.</p>
			<p class="MLP_text ParaOverride-1">„Musíte se rozhodnout rychle,“ pravil pan Brownlow s&#160;naprostou pevností a&#160;klidem. „Přejete-li si, abych svá obvinění přednesl veřejně a&#160;vystavil vás trestu, jehož míru sice mohu s&#160;hrůzou předvídat, avšak nikoli ovlivnit, ještě jednou opakuji, znáte cestu k&#160;tomu. Nepřejete-li si to a&#160;spolehnete-li se na mou shovívavost a&#160;na milosrdenství těch, kterým jste těžce ublížil, beze slova usedněte na tuto židli zde. Čeká na vás už celé dva dny.“</p>
			<p class="MLP_text ParaOverride-1">Monks zahučel několik nesrozumitelných slov, ale dosud kolísal.</p>
			<p class="MLP_text ParaOverride-1">„Musíte se rozhodnout rychle,“ pravil pan Brownlow. „Stačí jediné mé slovo, a&#160;druhá možnost je navždycky ta tam.“</p>
			<p class="MLP_text ParaOverride-1">Muž ještě stále váhal.</p>
			<p class="MLP_text ParaOverride-1">„Nemám chuť vyjednávat,“ pokračoval pan Brownlow, „a jelikož hájím nejvřelejší zájmy jiných, nemám k&#160;tomu ani právo.“</p>
			<p class="MLP_text ParaOverride-1">„Není&#160;–“ tázal se Monks váznoucím hlasem&#160;– „není&#160;– nějaká střední cesta?“</p>
			<p class="MLP_text ParaOverride-1">„Není.“</p>
			<p class="MLP_text ParaOverride-1">Monks se úzkostlivým pohledem zadíval na starého pána; ale když z&#160;jeho tváře nevyčetl nic než přísnost a&#160;odhodlání, vešel do pokoje a&#160;s&#160;pokrčením ramen se posadil.</p>
			<p class="MLP_text ParaOverride-1">„Zamkněte zvenčí dveře,“ přikázal pan Brownlow oběma průvodcům, „a kdybych zazvonil, přijďte.“</p>
			<p class="MLP_text ParaOverride-1">Muži uposlechli a&#160;nechali druhé dva spolu o&#160;samotě.</p>
			<p class="MLP_text ParaOverride-1">„Pěkné jednání, pane!“ vyhrkl Monks a&#160;odhodil klobouk a&#160;plášť. „Takhle se mnou jedná nejstarší přítel mého otce!“</p>
			<p class="MLP_text ParaOverride-1">„Právě proto, mladý muži, že jsem byl nejstarším přítelem vašeho otce,“ opáčil pan Brownlow&#160;– „právě proto, že s&#160;ním byly spjaty naděje a&#160;tužby mladých a&#160;šťastných let a&#160;ono sličné stvoření jeho krve a&#160;rodu, které se už v&#160;mládí vrátilo k&#160;svému Bohu a&#160;mne tu zanechalo samotného a&#160;opuštěného; právě proto, že se mnou klečel, sám ještě chlapec, vedle smrtelného lůžka své jediné sestry onoho rána, které kdyby nebesa nebyla usoudila jinak, by z&#160;ní bylo učinilo mou mladou ženu; právě proto, že moje rozervané srdce k&#160;němu od té chvíle věrně lnulo přes všechna jeho trápení i&#160;bloudění, dokud neumřel; právě proto, že mé srdce bylo plné starých vzpomínek a&#160;vztahů a&#160;že i&#160;pohled na vás ve mně budí dávné myšlenky na něj; právě to všechno mě vede k&#160;tomu, abych s&#160;vámi teď jednal mírně&#160;– ano, Edwarde Leeforde, ještě i&#160;teď&#160;– a&#160;rděl se za vaši nehodnost to jméno nosit.“</p>
			<p class="MLP_text ParaOverride-1">„Co s&#160;tím má co dělat to jméno?“ namítl druhý muž, který pozoroval vzrušení svého společníka jednak mlčky, jednak se zarputilým údivem. „Co pro mě to jméno znamená?“</p>
			<p class="MLP_text ParaOverride-1">„Nic,“ odpověděl pan Brownlow, „pro vás nic. Ale bylo to jméno <span class="MLP_znak_kurziva_11b">její</span> a&#160;i po tom předlouhém čase, jak jsem již dnes starý, ve mně znovu probouzí onen žár a&#160;blaho, které mě kdysi rozechvívaly, i&#160;když je přede mnou vyslovil člověk úplně cizí. Jsem velice rád, že jste jméno změnil&#160;– velice&#160;– velice rád.“</p>
			<p class="MLP_text ParaOverride-1">„To je všechno náramně hezké,“ řekl Monks (abychom se přidrželi jeho přijatého jména) po delším mlčení, za něhož sebou v&#160;zarytém vzdoru poškubával, kdežto pan Brownlow klidně seděl a&#160;rukou si zakrýval tvář. „Ale co ode mě vlastně chcete?“</p>
			<p class="MLP_text ParaOverride-1">„Máte bratra,“ pravil pan Brownlow, probíraje se ze zadumání, „bratra, jehož jméno stačilo skoro samo, když jsem k&#160;vám na ulici zezadu přistoupil a&#160;pošeptal vám je do ucha, abyste v&#160;údivu a&#160;znepokojení šel se mnou sem.“</p>
			<p class="MLP_text ParaOverride-1">„Žádného bratra nemám,“ ohradil se Monks. „Přece víte, že jsem byl jediné dítě. Proč mi tady vykládáte o&#160;nějakých bratrech? Víte to stejně dobře jako já.“</p>
			<p class="MLP_text ParaOverride-1">„Pozorně poslouchejte, co vím já a&#160;vy možná ne,“ pokračoval pan Brownlow. „Jen chviličku a&#160;vzbudím váš zájem. Vím, že jste z&#160;žalostného manželství, do kterého vašeho nešťastného otce vehnala rodinná pýcha a&#160;krajně špinavá a&#160;malicherná ctižádost, když byl ještě pouhý chlapec&#160;– jako jediný potomek vzešel vy, nejohavnější stvůra!“</p>
			<p class="MLP_text ParaOverride-1">„Jen mi nadávejte, mně to nevadí,“ přerušil ho Monks s&#160;uštěpačným smíchem. „Víte, jak to bylo, a&#160;to mi stačí.“</p>
			<p class="MLP_text ParaOverride-1">„Ale také vím,“ pokračoval starý pán, „jaká muka, jakou zdlouhavou trýzeň, nekonečné zoufalství znamenal ten neblahý, nevhodný svazek. Vím, jak apaticky a&#160;malátně vláčel každý z&#160;nešťastných partnerů svoje těžké pouto životem, oběma rodinou otráveným. Vím, jak chladnou zdvořilost vystřídaly otevřené posměšky; jak lhostejnost ustoupila nechuti, nechuť nenávisti a&#160;nenávist hnusu a&#160;odporu, až konečně společné skřípající pouto přervali a&#160;rozešli se na velkou dálku od sebe; jak si každý odnášel svou zraňující půli okovů, jejíž nýty nemohlo přehlodat nic než smrt, a&#160;v&#160;nové společnosti se ji snažili skrýt pod nejveselejší škraboškou, jakou dovedli nasadit. Vaší matce se poštěstilo brzy zapomenout. Ale vašemu otci rezavějící půlka pouta rozdírala srdce léta.“</p>
			<p class="MLP_text ParaOverride-1">„No, šli od sebe,“ prohodil Monks, „a co má být?“</p>
			<p class="MLP_text ParaOverride-1">„Když už byli nějaký čas od sebe,“ odvětil pan Brownlow, „a vaše matka, cele oddaná rozmařilostem pevninského života, úplně zapomněla na manžela o&#160;dobrých deset let mladšího než ona, který se zmařenými životními vyhlídkami chřadl ve vlasti, našel váš otec nové přátele. Aspoň <span class="MLP_znak_kurziva_11b">tohle</span> jistě už víte.“</p>
			<p class="MLP_text ParaOverride-1">„Vůbec ne,“ řekl Monks, odvrátil oči a&#160;poklepával špičkou nohy o&#160;podlahu jako člověk, který hodlá všechno rozhodně popřít. „Vůbec ne.“</p>
			<p class="MLP_text ParaOverride-1">„Vaše chování stejně tak jako vaše činy potvrzují, že jste na to seznámení nejen nikdy nezapomněl, ale ani na ně nepřestal s&#160;hořkostí myslit,“ opáčil pan Brownlow. „Mluvím o&#160;době před patnácti roky, kdy vám nebylo víc než jedenáct let a&#160;vašemu otci teprve jedenatřicet&#160;– neboť byl, opakuji, pouhý chlapec, když mu otec poručil, aby se oženil. Musím se vracet k&#160;událostem, které vrhají stín na památku vašeho otce, nebo mi to ušetříte a&#160;odhalíte pravdu sám?“</p>
			<p class="MLP_text ParaOverride-1">„Nemám co odhalovat,“ ohradil se Monks. „Musíte mluvit dál, jestli vás to baví.“</p>
			<p class="MLP_text ParaOverride-1">„Tedy ti noví přátelé,“ pokračoval pan Brownlow, „byla rodina jednoho penzionovaného námořního důstojníka, kterému asi půl roku předtím zemřela žena a&#160;zanechala mu dvě děti&#160;– měli jich sice víc, ale ze všech zůstaly naštěstí naživu jen dvě. Obě byly dcery; jedna devatenáctiletá krasavice a&#160;druhá ještě pouhé batole asi dvouleté nebo tříleté.“</p>
			<p class="MLP_text ParaOverride-1">„Co je mi do toho?“ odsekl Monks.</p>
			<p class="MLP_text ParaOverride-1">„Žili ve venkovské končině,“ pravil pan Brownlow, jako by nebyl mladíkovu rušivou poznámku vůbec slyšel, „do které váš otec při svých toulkách zabloudil a&#160;kde se nakonec usadil. Seznámení, sblížení, spřátelení následovalo rychle jedno po druhém. Váš otec byl nadaný jako málokdo. Duchem i&#160;zjevem byl pravý obraz své sestry. Jak ho starý důstojník stále víc poznával, ponenáhlu si ho zamiloval. Kéž by bylo zůstalo všechno jen při tom! Ale zamilovala se do něho taky dcera.“</p>
			<p class="MLP_text ParaOverride-1">Starý pán se odmlčel; Monks si s&#160;očima upřenýma do země kousal rty. Když si toho pan Brownlow všiml, hned zase pokračoval:</p>
			<p class="MLP_text ParaOverride-1">„Než uplynul rok, byl váš otec s&#160;tou dcerou zasnouben, vážně zasnouben&#160;– jako předmět první, hluboké, vřelé, jediné náklonnosti nevinné dívky.“</p>
			<p class="MLP_text ParaOverride-1">„Vaše historie je ukrutně dlouhá,“ podotkl Monks a&#160;neklidně se zavrtěl na židli.</p>
			<p class="MLP_text ParaOverride-1">„Je to pravdivá historie žalu, strastí a&#160;bolesti, mladý muži,“ odvětil pan Brownlow, „a takové historie už dlouhé bývají; kdyby to byla historie nezkaleného štěstí a&#160;radosti, byla by velice krátká. Konečně zemřel jeden z&#160;bohatých příbuzných, pro kterého byl váš otec obětován, aby posílil jeho zájmy a&#160;společenské postavení, jak často bývají obětováni jiní&#160;– to není případ nijak výjimečný&#160;– a&#160;aby odčinil utrpení, které jeho vinou na vašeho otce dolehlo, odkázal mu svůj univerzální lék na všechny bolesti&#160;– peníze. Bylo nezbytné, aby se váš otec okamžitě odebral do Říma, kam se jeho příbuzný kvapně vypravil hledat zdraví, ale kde zemřel a&#160;zanechal své záležitosti ve velkém nepořádku. Váš otec tedy jel a&#160;sám se v&#160;Římě smrtelně roznemohl; jakmile se ta zpráva donesla do Paříže, vaše matka se ihned rozjela za ním a&#160;vás vzala s&#160;sebou. Den po jejím příjezdu váš otec zemřel bez posledního pořízení&#160;– <span class="MLP_znak_kurziva_11b">bez závěti</span>&#160;– takže celé jmění připadlo jí a&#160;vám.“</p>
			<p class="MLP_text ParaOverride-1">Při této části páně Brownlowova vyprávění Monks téměř nedýchal a&#160;poslouchal s&#160;tváří horečně napjatou, třebaže nikoli s&#160;pohledem upřeným na vypravěče. Když se pan Brownlow odmlčel, změnil Monks pozici s&#160;vzezřením člověka, kterému se náhle ulevilo, a&#160;otřel si rozpálenou tvář a&#160;ruce.</p>
			<p class="MLP_text ParaOverride-1">„Cesta vedla vašeho otce přes Londýn, a&#160;když jím projížděl, dříve než odjel do ciziny,“ pokračoval pan Brownlow pomalu a&#160;upřeně se zahleděl mladému muži do tváře, „zastavil se u&#160;mne.“</p>
			<p class="MLP_text ParaOverride-1">„O&#160;tom jsem nikdy neslyšel,“ přerušil ho Monks tónem, který chtěl zbarvit nedůvěrou, ale z&#160;něhož vyznívalo spíš nepříjemné překvapení.</p>
			<p class="MLP_text ParaOverride-1">„Zastavil se u&#160;mě a&#160;kromě několika jiných věcí si u&#160;mě nechal obraz&#160;– podobiznu, kterou sám maloval&#160;– portrét té ubohé dívky&#160;– který nechtěl nechat doma a&#160;nemohl na té spěšné cestě vézt s&#160;sebou. Byl usoužený úzkostí a&#160;výčitkami, skoro učiněný stín; mluvil divě a&#160;zmateně o&#160;zkáze a&#160;hanbě, kterou má na svědomí; svěřil se mi se svým úmyslem obrátit všechen svůj majetek v&#160;peníze, ať na tom ztratí co chce, a&#160;až své ženě a&#160;vám upíše podíl z&#160;právě připadlého dědictví, že uteče ze země&#160;– až příliš jasně jsem tušil, že neuteče sám&#160;– a&#160;víckrát se už nevrátí. Ani mně, svému starému příteli od mládí, jehož oddaná náklonnost tkvěla kořeny v&#160;zemi, která kryla bytost nám oběma nejdražší&#160;– ani mně se nevyznal plně a&#160;smlčel všechny podrobnosti; slíbil, že mi napíše a&#160;všechno vysvětlí a&#160;potom že se na mě přijde ještě jednou podívat&#160;– naposledy na tomto světě. Ach běda, to naposledy bylo tenkrát! Nedostal jsem žádný dopis a&#160;nikdy jsem ho už nespatřil.“</p>
			<p class="MLP_text ParaOverride-1">Po krátkém odmlčení pan Brownlow pokračoval:</p>
			<p class="MLP_text ParaOverride-1">„Když bylo po všem, vypravil jsem se na místo&#160;– použiji výrazu, kterého by bez obalu použil svět, protože dnes pro něho světská příkrost nebo přízeň mají stejně malou cenu&#160;– na místo jeho hříšné lásky rozhodnut, že ukážou-li se mé obavy opodstatněné, najde to zbloudilé dítě aspoň jedno srdce a&#160;domov, které jí poskytnou ochranu a&#160;útěchu. Rodina se však před týdnem z&#160;kraje odstěhovala; vypověděli drobné dloužky, které byly splatné, vyrovnali se a&#160;v&#160;noci odjeli. Proč nebo kam, nikdo nevěděl.“</p>
			<p class="MLP_text ParaOverride-1">Monks si oddychl ještě volněji a&#160;s&#160;vítězným úsměvem se rozhlédl po pokoji.</p>
			<p class="MLP_text ParaOverride-1">„Když vašeho bratra,“ začal znova pan Brownlow a&#160;popotáhl si židli blíž k&#160;druhému muži, „když vašeho bratra, slabé, otrhané, zanedbané dítě, přivedla mně do cesty ruka silnější než náhoda a&#160;já ho zachránil před dráhou neřesti a&#160;ohavností&#160;–“</p>
			<p class="MLP_text ParaOverride-1">„Cože?“ opakoval Monks.</p>
			<p class="MLP_text ParaOverride-1">„Ano já,“ potvrdil pan Brownlow. „Říkal jsem vám, že brzy vzbudím váš zájem. Opakuji, že já&#160;– jak vidím, váš prohnaný kumpán vám zatajil mé jméno, třebaže nemohl vědět, že by vašim uším neznělo úplně cize. Když jsem ho tedy zachránil a&#160;on ležel v&#160;mém domě a&#160;zotavoval se z&#160;nemoci, s&#160;úžasem jsem se zarazil nad jeho nápadnou podobností s&#160;obrazem, o&#160;kterém jsem se zmínil. Hned jak jsem ho prvně spatřil ve vší jeho špíně a&#160;bídě, měl v&#160;tváři teskný výraz, který mi připadl jako podoba nějakého dávného přítele, když se člověku náhle zjeví v&#160;živém snu. Že mi ho lstivě unesli, dřív než jsem se dověděl jeho historii, to vám vykládat nemusím&#160;–“</p>
			<p class="MLP_text ParaOverride-1">„Proč ne?“ vyhrkl Monks dychtivě.</p>
			<p class="MLP_text ParaOverride-1">„Protože to dobře víte.“</p>
			<p class="MLP_text ParaOverride-1">„Já?“</p>
			<p class="MLP_text ParaOverride-1">„Přede mnou je zapírání marné,“ prohlásil pan Brownlow. „Pře­svědčím vás, že vím ještě víc.“</p>
			<p class="MLP_text ParaOverride-1">„Nic&#160;– nic&#160;– mi nemůžete dokázat,“ koktal Monks. „Zkuste to, jestli můžete!“</p>
			<p class="MLP_text ParaOverride-1">„Uvidíme,“ odpověděl starý pán a&#160;pátravě se na něj zadíval. „Hoch se mi ztratil a&#160;přes všechno úsilí se mi ho nepodařilo najít. Protože vaše matka mezitím zemřela, věděl jsem, že může-li vůbec někdo to tajemství vysvětlit, tak jedině vy, a&#160;jelikož jste byl v&#160;době, kdy jsem o&#160;vás slyšel naposledy, na svém statku v&#160;Západní Indii&#160;– kam jste se po matčině smrti uchýlil, jak dobře víte, abyste unikl následkům svého neřestného života zde&#160;– vypravil jsem se tam. Vy jste už ale před několika měsíci odtamtud odejel a&#160;lidé se domnívali, že jste v&#160;Londýně, ale nikdo nevěděl přesně kde. Zase jsem se tedy vrátil. Vaši obchodní zástupci neměli ani tušení, kde byste mohl bydlet. Říkali, že přicházíte a&#160;odcházíte stejně záhadně, jako jste chodíval vždycky&#160;– někdy se prý objevíte kolik dní po sobě a&#160;někdy se zase neukážete celé měsíce&#160;– že se podle všeho zdání potloukáte po stejných sprostých doupatech a&#160;obcujete se stejnou hanebnou cháskou, s&#160;jakou jste se kamarádil už jako divoký, nezkrotný jinoch. Mořil jsem je novými a&#160;novými dotazy až do únavy, ve dne v&#160;noci jsem procházel ulicemi, ale všechno mé úsilí bylo marné a&#160;já vás ani mžikem nespatřil&#160;– až teprve dnes před dvěma hodinami.“</p>
			<p class="MLP_text ParaOverride-1">„Teď mě tu tedy vidíte,“ řekl Monks a&#160;vzpurně se postavil, „a&#160;co dál? Podvod a&#160;krádež jsou silná slova&#160;– podle vašeho názoru ospravedlněná domnělou podobností nějakého malého škvrněte ke kratochvilné mazanici mrtvého člověka. Můj bratr? Vždyť ani nevíte, jestli se tomu ubrečenému párku nějaké dítě vůbec narodilo&#160;– vůbec nevíte ani to!“</p>
			<p class="MLP_text ParaOverride-1">„Nevěděl jsem to,“ pravil pan Brownlow a&#160;stoupl si také, „ale v&#160;posledních čtrnácti dnech jsem se dověděl všechno. Ano, máte bratra&#160;– víte to a&#160;znáte ho. Existovala závěť, ale vaše matka ji zničila a&#160;svou smrtí zanechala toto tajemství i&#160;výtěžek vám. Závěť obsahovala zmínku o&#160;nějakém dítěti, které z&#160;toho nešťastného poměru pravděpodobně vzejde; to dítě se vskutku narodilo, a&#160;když jste se s&#160;ním pak náhodou setkal, jeho podobnost otci prvně vzbudila vaše podezření. Vypravil jste se do chlapcovy rodné obce. Existovaly důkazy&#160;– důkazy dlouho utajované&#160;– o&#160;jeho narození a&#160;rodičích. Ty důkazy jste vlastní rukou zničil a&#160;teď podle vašich vlastních slov, jak jste to oznámil svému spoluviníku židovi, jediné důkazy o&#160;hochově totožnosti leží na dně řeky a&#160;ta stará čarodějnice, co je dostala od jeho matky, už hnije v&#160;hrobě. Nehodný synu, zbabělče, lháři&#160;– vy, který se v&#160;tmavých dírách po nocích paktujete se zloději a&#160;vrahy&#160;– vy, jehož pikle a&#160;nástrahy zavinily smrt někoho, kdo měl miliónkrát větší cenu než takový tvor jako vy&#160;– vy, který jste od kolébky pro srdce vlastního otce znamenal jen bol a&#160;žal, vy, v&#160;němž všechny zlé vášně, neřesti a&#160;prostopášnosti kvasily, až se provalily ohavnou chorobou, která z&#160;vaší tváře udělala i&#160;zrcadlo vaší duše&#160;– vy, Edwarde Leeforde, vy si mi ještě troufáte vzdorovat?“</p>
			<p class="MLP_text ParaOverride-1">„Ne, ne, ne!“ bránil se zbabělec, tou kupou obvinění nadobro zdrcený.</p>
			<p class="MLP_text ParaOverride-1">„Každičké slovo,“ zvolal starý pán, „každičké slovo, které padlo mezi vámi a&#160;tím hnusným lotrem, je mi známo! Stíny na stěně zachycovaly vaše šeptané rozmluvy a&#160;donášely mi je k&#160;uším; pohled na to pronásledované dítě pohnul i&#160;samou neřestí a&#160;dodal jí odvahy a&#160;téměř glorioly ctnosti. Byla spáchána vražda, na které máte spoluvinu aspoň morální, ne-li dokonce skutečnou.“</p>
			<p class="MLP_text ParaOverride-1">„Ne, ne!“ skočil mu do řeči Monks, „o tom&#160;– o&#160;tom&#160;– nic nevím! Zrovna jsem si šel zjistit, co je na té pověsti pravdy, ale vtom jste mě přepadl. Neznal jsem příčinu. Myslel jsem, že to byla obyčejná rvačka.“</p>
			<p class="MLP_text ParaOverride-1">„Příčinou bylo částečné odhalení vašich tajemství,“ odpověděl pan Brownlow. „Odhalíte je nyní úplně?“</p>
			<p class="MLP_text ParaOverride-1">„Ano, odhalím.“</p>
			<p class="MLP_text ParaOverride-1">„Stvrdíte vlastní rukou pravdivé prohlášení o&#160;všech faktech a&#160;budete je opakovat před svědky?“</p>
			<p class="MLP_text ParaOverride-1">„I&#160;to slibuji.“</p>
			<p class="MLP_text ParaOverride-1">„Zůstanete klidně zde, než sepíšeme potřebnou listinu, a&#160;půjdete potom se mnou na místo, které uznám za nejvhodnější k&#160;jejímu ověření?“</p>
			<p class="MLP_text ParaOverride-1">„Trváte-li na tom, udělám i&#160;to,“ pokračoval Monks.</p>
			<p class="MLP_text ParaOverride-1">„Musíte udělat víc než to,“ pokračoval pan Brownlow. „Musíte odškodnit nevinné a&#160;bezúhonné dítě, jakým vskutku je, třebaže je plodem hříšné a&#160;vpravdě nešťastné lásky. Jistě jste nezapomněl ustanovení otcovy poslední vůle. Vykonejte je, pokud se týkají vašeho bratra, a&#160;potom si jděte, kam je vám libo. Na tomto světě se už víckrát nemusíte setkat.“</p>
			<p class="MLP_text ParaOverride-1">Mezitímco Monks přecházel sem a&#160;tam, a&#160;zmítán jednak strachem, jednak nenávistí, se zachmuřenou a&#160;zlou tváří uvažoval o&#160;tomto návrhu i&#160;o&#160;možnostech, jak ho obejít, kdosi kvapně odemkl dveře a&#160;v&#160;prudkém rozčilení do pokoje vrazil nějaký pán&#160;– doktor Losberne.</p>
			<p class="MLP_text ParaOverride-1">„Už ho budou mít!“ zvolal. „Ještě v&#160;noci ho dostanou!“</p>
			<p class="MLP_text ParaOverride-1">„Toho vraha?“ otázal se pan Brownlow.</p>
			<p class="MLP_text ParaOverride-1">„Ano, ano,“ přisvědčil druhý pán. „Viděli jeho psa, slídil kolem nějaké staré krčmy a&#160;zdá se skoro jisté, že jeho pán tam buď už je, nebo že tam pod rouškou tmy přijde. Hlídky po něm číhají na všech stranách. Mluvil jsem s&#160;lidmi, co mají za úkol ho dopadnout, a&#160;ti mi řekli, že nemůže uniknout. Dnes vyhlásily úřady na jeho hlavu odměnu sto liber.“</p>
			<p class="MLP_text ParaOverride-1">„Já přidám dalších padesát,“ pravil pan Brownlow, „a na místě to vyhlásím vlastními ústy, podaří-li se mi tam dorazit. Kde je pan Maylie?“</p>
			<p class="MLP_text ParaOverride-1">„Harry? Jakmile viděl, že máte svého přítele zde spolehlivě u&#160;sebe v&#160;kočáře, honem pospíchal tam, kde se tohle dověděl,“ odpověděl lékař, „a potom se vyhoupl na koně a&#160;odcválal, aby se přidal k&#160;první hlídce někde na kraji města na místě, které spolu měli domluveno.“</p>
			<p class="MLP_text ParaOverride-1">„A&#160;Fagin,“ připomněl pan Brownlow, „co je s&#160;tím?“</p>
			<p class="MLP_text ParaOverride-1">„Pokud jsem naposled slyšel, tak ještě ho neměli, ale dostanou ho, nebo ho už touhle dobou mají. Mají ho jistého.“</p>
			<p class="MLP_text ParaOverride-1">„Tak už jste se rozhodl?“ otázal se pan Brownlow přitlumeným hlasem Monkse.</p>
			<p class="MLP_text ParaOverride-1">„Ano,“ přisvědčil. „O&#160;mně&#160;– o&#160;mně&#160;– ale budete mlčet?“</p>
			<p class="MLP_text ParaOverride-1">„Budu. Zůstaňte tady, než se vrátím. Je to vaše jediná naděje na záchranu.“</p>
			<p class="MLP_text ParaOverride-1">Oba pánové vyšli z&#160;pokoje a&#160;opět dveře zamkli.</p>
			<p class="MLP_text ParaOverride-1">„Co jste pořídil?“ zeptal se lékař pošeptmu.</p>
			<p class="MLP_text ParaOverride-1">„Všechno, v&#160;co jsem doufal, ba víc. Když jsem si spojil údaje té mladé nešťastnice se svými dřívějšími znalostmi a&#160;přidal k&#160;tomu informace vypátrané naším dobrým přítelem na místě, neponechal jsem mu nejmenší skulinu, kterou by se z&#160;toho mohl vykroutit, a&#160;plně jsem před ním rozvinul celé to lotrovství, obraz v&#160;tom všem světle nad slunce jasnější. Napište a&#160;určete schůzku na pozítří večer v&#160;sedm. Přijedeme sice o&#160;pár hodin dřív, ale budeme si potřebovat odpočinout&#160;– obzvlášť naše mladá dáma, které možná bude třeba víc statečnosti, než vy nebo já můžeme zrovna tuhle chvíli předvídat. Až se ve mně vaří krev, jak hořím touhou pomstít to ubohé zavražděné stvoření! Na kterou stranu se dali?“</p>
			<p class="MLP_text ParaOverride-1">„Jeďte přímo na stanici a&#160;přijdete včas,“ odpověděl pan Losberne. „Já zůstanu tady.“</p>
			<p class="MLP_text ParaOverride-1">Oba pánové se spěšně rozešli, každý v&#160;horečném rozčilení naprosto neovladatelném.</p>
		</div>
</body>
</html>
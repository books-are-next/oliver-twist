<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-45</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-45" xml:lang="cs-CZ">
		<div class="Z-kladn--textový-r-meček">
			<p id="_idParaDest-44" class="MLP_uroven2_kapitola ParaOverride-1">Kapitola čtyřicátá prvá</p>
			<p class="MLP_text_uprostred_-I- ParaOverride-1">Obsahuje nové objevy a&#160;ukazuje, že překvapení, <br/>stejně jako neštěstí zřídka přichází samo</p>
			<p class="MLP_text_bez1radku_-12-0- ParaOverride-1">Byla v&#160;situaci vskutku neobyčejně krušné a&#160;svízelné. Ačkoli přímo živelně dychtila a&#160;prahla proniknout tajemství, které halilo Oliverův životní příběh, nemohla jinak než pokládat důvěru, kterou v&#160;ni jako v&#160;mladou bezelstnou dívku skládala ubožačka, s&#160;níž právě skončila hovor, za posvátnou. Její slova i&#160;vystupování Rózu Maylieovou dojaly a&#160;tak se s&#160;láskou k&#160;jejímu malému chráněnci mísilo i&#160;zbožné přání, ve své opravdovosti a&#160;vroucnosti sotva méně hluboké, získat to vyvržené stvoření&#160;– Nancy&#160;– zpátky pro život kajícnosti a&#160;naděje.</p>
			<p class="MLP_text ParaOverride-1">Na zastávku v&#160;Londýně, než odjedou na několik neděl do vzdáleného přímořského letoviska, počítali Maylieovi pouze tři dny. Teď je půlnoc prvního dne. Co dělat, jak postupovat, co má na vybranou, aby se to dalo provést v&#160;osmačtyřiceti hodinách? Nebo jak by mohla odložit cestu, aby nevzbudila podezření?</p>
			<p class="MLP_text ParaOverride-1">Pan Losberne přijel s&#160;nimi a&#160;měl s&#160;nimi zůstat ještě příští dva dny; ale Róza znala příliš dobře prchlivost toho znamenitého pána a&#160;příliš jasně si dovedla představit hněv, s&#160;nímž by v&#160;prvním výbuchu rozhořčení na strůjkyni Oliverova únosu pohlížel, než aby se mu se svým tajemstvím svěřila, nemá-li pro své přímluvy za ono děvče podporu nějakého zkušeného člověka. To všechno byly důvody, aby dbala největší opatrnosti a&#160;jednala nejvýš obezřele, až to bude sdělovat paní Maylieové, jejíž první popud nesporně bude prohovořit si tu věc s&#160;počestným doktorem. Z&#160;týchž důvodů nepřicházelo téměř v&#160;úvahu, ani aby se uchýlila o&#160;radu k&#160;některému advokátovi, i&#160;kdyby byla věděla, jak to zařídit. Jednu chvíli ji napadlo, aby se utekla o&#160;pomoc k&#160;Harrymu; ta myšlenka však probudila vzpomínku na jejich poslední rozloučení a&#160;připadlo jí pod její důstojnost, aby ho volala zpátky, když&#160;– jak ten myšlenkový řetěz rozváděla dál, vstoupily jí slzy do očí&#160;– když se mu zatím třeba podařilo na ni zapomenout a&#160;být šťastnější daleko od ní.</p>
			<p class="MLP_text ParaOverride-1">Róza, zmítaná těmito různými úvahami, hned se přikláněla k&#160;tomuto řešení, hned zas k&#160;onomu, hned zas všechna zavrhovala, jak jí v&#160;duchu postupně vyvstávala jedna nová okolnost za druhou, a&#160;tak strávila bezesnou noc plnou úzkosti. A&#160;když si o&#160;tom příští den popřemýšlela ještě víc, dospěla konečně k&#160;zoufalému rozhodnutí poradit se s&#160;Harrym.</p>
			<p class="MLP_text ParaOverride-1">„Jestli pro něj bude bolestné přijít sem,“ uvažovala, „oč bolestnější to bude pro mě! Ale možná že ani nepřijde&#160;– třeba jen napíše. Nebo třeba doopravdy přijde a&#160;bude se pečlivě vyhýbat, aby se se mnou setkal&#160;– to udělal, když odjížděl.“ A&#160;tu Róza odložila pero a&#160;odvrátila se, jako by ji neměl vidět plakat ani ten papír, který má být jejím poslem.</p>
			<p class="MLP_text ParaOverride-1">Padesátkrát se chopila téhož pera a&#160;zas je odložila a&#160;znovu a&#160;znovu probírala a&#160;přemýšlela první řádku dopisu, aniž napsala i&#160;jen první slovo, když vtom do pokoje vpadl Oliver&#160;– který se byl projít a&#160;s&#160;panem Gilesem jako tělesným strážcem brouzdal po ulicích&#160;– tak udýchaný, uspěchaný a&#160;rozčilením rozpálený, že to zjevně věstilo nějakou příčinu k&#160;obavám.</p>
			<p class="MLP_text ParaOverride-1">„Co se děje? Co tě tak vzrušilo?“ podivila se Róza a&#160;pokročila mu vstříc.</p>
			<p class="MLP_text ParaOverride-1">„Ani nemůžu vyslovit jak!“ opáčil hoch. „Je mi, jako bych se dusil! Ach jejda, když pomyslím, že ho konečně uvidím a&#160;vy že se budete moct přesvědčit, že jsem vám ve všem pověděl plnou pravdu!“</p>
			<p class="MLP_text ParaOverride-1">„Nikdy mě nenapadlo, žes nám povídal něco jiného než pravdu,“ ujišťovala ho Róza chlácholivě. „Ale co se vlastně děje? O&#160;kom to vůbec mluvíš?“</p>
			<p class="MLP_text ParaOverride-1">„Viděl jsem toho pána,“ odpověděl Oliver, sotva schopný jasně vyslovovat, „toho pána, co na mě byl takový hodný&#160;– pana Brownlowa, co jsme o&#160;něm tak často mluvili.“</p>
			<p class="MLP_text ParaOverride-1">„Kde?“ zeptala se Róza.</p>
			<p class="MLP_text ParaOverride-1">„Jak vystupoval z&#160;kočáru,“ odpověděl Oliver, tvář skrápěnou slzami radosti, „a zašel do jednoho domu. Nemluvil jsem s&#160;ním&#160;– nemohl jsem s&#160;ním mluvit, protože mě neviděl a&#160;já se tolik třásl, že jsem nebyl s&#160;to se k&#160;němu rozběhnout. Ale Giles se mi zeptal, jestli tam bydlí, a&#160;řekli mu, že ano. Podívejte,“ řekl Oliver a&#160;rozevřel složený papírek, „tady to mám&#160;– tady to mám, kde bydlí&#160;– hned tam jdu! Ach jejej! Co já jen budu dělat, až ho konečně zas uvidím a&#160;uslyším mluvit!“</p>
			<p class="MLP_text ParaOverride-1">S&#160;pozorností těmito i&#160;přemnoha jinými nesouvislými výkřiky radosti nemálo rozptýlenou, si Róza přečetla adresu, která zněla Craven Street, Strand. Velice rychle se rozhodla, že toho objevu využije.</p>
			<p class="MLP_text ParaOverride-1">„Honem!“ zvolala. „Řekni, aby zavolali drožku, a&#160;buď připravený jet se mnou. Hned tě tam zavezu, nebudem ztrácet ani minutu času. Jenom řeknu tetě, že spolu jedeme na hodinu ven, a&#160;budu hotová stejně s&#160;tebou.“</p>
			<p class="MLP_text ParaOverride-1">Oliver nepotřeboval pobízet, aby si pospíšil, a&#160;než uplynulo maličko víc než pět minut, už byli na cestě do Craven Street. Když tam dojeli, nechala Róza Olivera v&#160;kočáře pod záminkou, že musí starého pána na jeho příchod připravit, a&#160;potom poslala po sluhovi navštívenku se vzkazem, že by ráda mluvila s&#160;panem Brownlowem,&#160;– ve velmi naléhavé záležitosti. Zakrátko se sluha vrátil, vyzval ji, aby ho laskavě následovala nahoru, a&#160;když ji uvedl do jednoho pokoje v&#160;patře, ohlásil starému pánovi blahovolného zjevu v&#160;lahvově zeleném kabátě slečnu Maylieovou. V&#160;nevelké vzdálenosti od něho seděl jiný starý pán, v&#160;nankinových podkolenicích a&#160;kamaších, který nevypadal nijak zvlášť blahovolně; seděl s&#160;rukama sepjatýma na knoflíku tlusté hole a&#160;s&#160;bradou podepřenou o&#160;ruce.</p>
			<p class="MLP_text ParaOverride-1">„Jemine,“ zvolal pán v&#160;lahvově zeleném kabátě a&#160;s&#160;náramnou dvorností chvatně vstal, „prosím za prominutí, vzácná slečno&#160;– domníval jsem se, že jde o&#160;nějakou dotěrnou osobu&#160;– prosím, abyste mě laskavě omluvila. Račte se posadit.“</p>
			<p class="MLP_text ParaOverride-1">„Pan Brownlow, nemýlím se, prosím?“ řekla Róza a&#160;vrátila se pohledem z&#160;druhého pána na toho, který právě domluvil.</p>
			<p class="MLP_text ParaOverride-1">„Ano, to jsem já,“ přisvědčil starý pán. „Toto je můj přítel, pan Grimwig.&#160;– Grimwigu, nechal byste nás laskavě pár minut o&#160;samotě?“</p>
			<p class="MLP_text ParaOverride-1">„Myslím,“ zasáhla poznámkou slečna Maylieová, „že v&#160;tomto stadiu rozhovoru nemusím ještě toho pána obtěžovat, aby odcházel. Pokud jsou mé informace správné, záležitost, o&#160;které s&#160;vámi chci mluvit, mu je povědomá.“ Pan Brownlow se maličko uklonil hlavou. Pan Grimwig, který již vysekl jednu velmi škrobenou poklonu a&#160;vstal ze židle, vysekl další škrobenou poklonu a&#160;opět se posadil.</p>
			<p class="MLP_text ParaOverride-1">„Velice vás překvapím, o&#160;tom nepochybuji,“ řekla Róza v&#160;pochopitelných rozpacích, „ale kdysi jste jednomu mému velmi drahému mladému příteli osvědčil velkou přízeň a&#160;laskavost, a&#160;jsem přesvědčena, že vás bude zajímat, když o&#160;něm opět uslyšíte.“</p>
			<p class="MLP_text ParaOverride-1">„Jistěže!“ potvrdil pan Brownlow.</p>
			<p class="MLP_text ParaOverride-1">„Znal jste ho pod jménem Oliver Twist,“ opáčila Róza.</p>
			<p class="MLP_text ParaOverride-1">Sotvaže jí ta slova splynula ze rtů, pan Grimwig, jenž předstíral, že se noří do tlusté knihy, která ležela na stole, foliant s&#160;hlučným třesknutím sklapl, přirazil záda na lenoch židle, uvolnil obličej od všeho jiného výrazu kromě od svrchovaného údivu a&#160;na chvíli se poddal civění do prázdna; potom, jakoby ze studu, že prozradil tak silné vzrušení, jakýmsi křečovitým škubnutím vpravil tělo do dřívější pozice a&#160;s&#160;pohledem upřeným přímo před sebe vydal táhlé hluboké hvízdnutí, které nakonec doznělo nikoli jako vyslané do volného vzduchu, nýbrž jako pohlcené nejvnitřnějšími hlubinami jeho útrob.</p>
			<p class="MLP_text ParaOverride-1">Překvapení páně Brownlowovo nebylo o&#160;nic menší, třebaže ten svůj úžas neprojevil způsobem stejně výstředním. Přitáhl si židli k&#160;slečně Maylieové a&#160;pravil:</p>
			<p class="MLP_text ParaOverride-1">„Prokažte mi tu laskavost, má drahá slečno, že zcela ponecháte stranou otázku oné přízně a&#160;laskavosti, o&#160;které se zmiňujete a&#160;o&#160;které nikdo jiný nic neví, a&#160;jestliže je ve vaší moci podat nějaký důkaz, který by změnil nepříznivé mínění, které jsem si kdysi byl nucen o&#160;tom ubohém dítěti utvořit, pro boha živého, předložte mi ho.“</p>
			<p class="MLP_text ParaOverride-1">„Špatenka! Sním svou hlavu, jestli není špatenka!“ zavrčel pan Grimwig jakýmsi břichomluveckým trikem, neboť se mu při těch slovech nepohnul jediný sval v&#160;obličeji.</p>
			<p class="MLP_text ParaOverride-1">„Je to hoch ušlechtilé povahy a&#160;vřelého srdce,“ namítla Róza s&#160;ohněm v&#160;tváři, „a vyšší moc, která pokládala za vhodné navštívit ho zkouškami jeho věku nepřiměřeně těžkými, nadala jeho srdce náklonnostmi a&#160;city, které by byly ke cti mnohým, jejichž dnů života se čítá šestkrát víc než dnů jeho.“</p>
			<p class="MLP_text ParaOverride-1">„Mně je teprve jedenašedesát,“ odsekl pan Grimwig s&#160;touž nehybnou tváří. „A&#160;jakože v&#160;tom má prsty rohatý, jestli tomuhle Oliverovi není přinejmenším dvanáct, tak nechápu, na koho se má ta poznámka vztahovat.“</p>
			<p class="MLP_text ParaOverride-1">„Na mého přítele nic nedejte, slečno Maylieová,“ pravil pan Brownlow, „on to nemyslí vážně, co povídá.“</p>
			<p class="MLP_text ParaOverride-1">„Ano, myslí,“ zavrčel pan Grimwig.</p>
			<p class="MLP_text ParaOverride-1">„Ne, nemyslí,“ odporoval pan Brownlow, v&#160;němž mezi řečí zjevně začal kypět hněv.</p>
			<p class="MLP_text ParaOverride-1">„Sní svou vlastní hlavu, jestli to tak nemyslí,“ zahučel pan Grimwig.</p>
			<p class="MLP_text ParaOverride-1">„Zasloužil by, aby mu ji někdo urazil, jestli to tak myslí,“ odsekl pan Brownlow.</p>
			<p class="MLP_text ParaOverride-1">„A&#160;ukrutně rád by viděl nějakého člověka, co by si mu troufnul na ni sáhnout,“ opáčil pan Grimwig a&#160;zabouchal holí do podlahy. Když dospěli až tak daleko, oba staří pánové si vzali šňupec, každý ze své tabatěrky, a&#160;potom si podle neúchylného zvyku podali ruce.</p>
			<p class="MLP_text ParaOverride-1">„A&#160;teď, slečno Maylieová,“ pravil pan Brownlow, „abychom se vrátili k&#160;osobě, o&#160;kterou se ve své lidumilnosti tolik zajímáte. Řekněte mi laskavě, jaké zprávy o&#160;tom ubohém dítěti máte&#160;– jen mi dovolte, abych ještě předeslal, že jsem vyčerpal všechny prostředky, které byly v&#160;mé moci, abych ho vypátral, a&#160;že od té doby, co jsem odjel do ciziny, byl můj první dojem, že mě klamal a&#160;dal se svými dřívějšími společníky přemluvit, aby mě okradl, značně zviklán.“</p>
			<p class="MLP_text ParaOverride-1">Róza, která měla zatím dost času, aby si spořádala myšlenky, ihned stručnými a&#160;nestrojenými slovy vypověděla všechny příhody, které potkaly Olivera od chvíle, kdy odešel z&#160;domu pana Brownlowa; pouze informaci od Nancy si ponechala pro sebe, dokud nebude s&#160;jmenovaným pánem hovořit mezi čtyřma očima, a&#160;zakončila řeč ujištěním, že už několik měsíců Olivera souží jediná starost, že se nemůže setkat se svým někdejším dobrodincem a&#160;přítelem.</p>
			<p class="MLP_text ParaOverride-1">„Chvála bohu!“ pravil starý pán. „To mě velice blaží, velice blaží. Ale neřekla jste mi, slečno Maylieová, kde teď vlastně je. Musíte mi prominout, že vám něco vytýkám&#160;– ale proč jste ho nepřivedla s&#160;sebou?“</p>
			<p class="MLP_text ParaOverride-1">„Čeká v&#160;drožce dole před domem,“ odpověděla Róza.</p>
			<p class="MLP_text ParaOverride-1">„Před naším domem!“ zvolal starý pán. A&#160;vzápětí bez dalšího slova chvátal z&#160;pokoje ven, a&#160;ze schodů dolů, a&#160;po kočárovém stupátku nahoru, až dovnitř do drožky.</p>
			<p class="MLP_text ParaOverride-1">Jakmile se za ním zavřely dveře u&#160;pokoje, zvedl pan Grimwig hlavu, udělal si z&#160;jedné zadní nohy své židle otočný čep, a&#160;celou dobu na ní sedě, s&#160;pomocí hole a&#160;stolu opsal tři plné kruhy za sebou. Po tomto akrobatickém výkonu vstal, a&#160;když aspoň desetkrát přebelhal pokoj, jak dovedl nejrychleji, nenadále se zastavil před Rózou a&#160;beze slůvka úvodu ji políbil.</p>
			<p class="MLP_text ParaOverride-1">„Pšš!“ řekl, když mladá dáma vstala, tím neobvyklým jednáním poněkud poplašená. „Nic se nebojte. Jsem dost starý, abych mohl být váš dědeček. Jste rozkošné děvče. Líbíte se mi. Už jsou tady!“</p>
			<p class="MLP_text ParaOverride-1">A&#160;skutečně, jen si jediným obratným skokem dřepl na dřívější místo, už byl pan Brownlow zpátky a&#160;přiváděl Olivera. Pan Grimwig přivítal hocha velmi milostivě; a&#160;i kdyby jedinou odměnou Rózy Maylieové za všechnu její starost a&#160;péči o&#160;Olivera bývala jen radost té chvíle, byla by to bývala odplata štědrá.</p>
			<p class="MLP_text ParaOverride-1">„A&#160;je tady samo sebou ještě někdo jiný, na koho nesmíme zapomenout,“ pravil pan Brownlow a&#160;zatáhl za zvonek. „Ať sem přijde paní Bedwinová, buďte tak hodná.“</p>
			<p class="MLP_text ParaOverride-1">Stará hospodyně vyhověla výzvě ve vší rychlosti, a&#160;když ve dveřích vysekla poklonku, vyčkávala další příkazy.</p>
			<p class="MLP_text ParaOverride-1">„Co je s&#160;vámi, Bedwinová? Vždyť vy vidíte každý den míň!“ zvolal pan Brownlow poněkud rozmrzele.</p>
			<p class="MLP_text ParaOverride-1">„To jistě, pane, svatá pravda,“ odpověděla stará paní. „V&#160;mém věku se už lidem s&#160;léty zrak nelepší, prosím.“</p>
			<p class="MLP_text ParaOverride-1">„To jsem věděl taky,“ opáčil pan Brownlow, „ale nasaďte si aspoň brejle a&#160;zkuste, jestli nepoznáte sama, proč jsem vás volal, buďte tak hodná!“</p>
			<p class="MLP_text ParaOverride-1">Stará paní začala šmátrat v&#160;kapse po brýlích. Ale Oliverova trpě­livost v&#160;této nové zkoušce neobstála; povolil prvnímu popudu a&#160;skočil jí do náruče.</p>
			<p class="MLP_text ParaOverride-1">„Aby mě pánbůh miloval!“ zvolala stará paní a&#160;objala ho. „Vždyť to je ten můj nevinný synáček!“</p>
			<p class="MLP_text ParaOverride-1">„Moje drahá hodná ošetřovatelko!“ zvolal Oliver.</p>
			<p class="MLP_text ParaOverride-1">„Vrátil se, to se rozumí&#160;– já věděla, že se vrátí,“ řekla stará paní a&#160;sevřela ho v&#160;objetí. „A&#160;jak dobře vypadá a&#160;jak pěkně je zas ustrojený, jako mladý pán! Kdepak jsi byl celou tu dlouhou, dlouhatánskou dobu? Jo, ta samá milá tvářička, jenže ne tak bledá&#160;– ty samé něžné oči, jenže už ne tak smutné. Nikdy jsem je nezapomněla, ani ten jeho pokojný úsměv&#160;– den co den jsem je viděla vedle tvářiček svých drahých dětí, co jsou dávno pod drnem, ještě když jsem byla čiperná mladice.“ Zatímco ta dobrá duše takto brebentila svou a&#160;hned si držela Olivera kousek od sebe, aby posoudila, jak vyrostl, a&#160;hned ho zas tiskla k&#160;sobě a&#160;prsty mu láskyplně pročesávala vlasy, střídavě mu na krku plakala a&#160;zase se smála.</p>
			<p class="MLP_text ParaOverride-1">Aby jí ponechal volnost dosyta se s&#160;Oliverem vypovídat, zavedl pan Brownlow Rózu do jiného pokoje a&#160;tam od ní vyslechl podrobné vylíčení její rozmluvy s&#160;Nancy; její obsah ho uvedl v&#160;nemalý údiv a&#160;rozpaky. Róza mu rovněž vysvětlila důvody, proč se nesvěřila především svému příteli panu Losbernovi. Starý pán uznal, že jednala rozumně, a&#160;ochotně se nabídl, že si sám s&#160;počestným doktorem vážně pohovoří. Aby se mu k&#160;uskutečnění tohoto záměru naskytla brzká příležitost, dohodli se, že pan Brownlow je přijde ten den v&#160;osm hodin večer do hotelu navštívit a&#160;Róza že mezitím opatrně zpraví paní Maylieovou o&#160;všem, co se zběhlo. Jakmile tyto přípravy projednali, vrátila se Róza s&#160;Oliverem zase domů.</p>
			<p class="MLP_text ParaOverride-1">Róza rozhodně nijak nepřecenila míru hněvu, jíž se u&#160;dobráckého doktora obávala. Sotvaže seznal Nancyinu historii, už ze sebe začal chrlit hotový vodopád hrozeb prostřídaných kletbami; vyhrožoval, že z&#160;ní udělá první oběť spojeného důvtipu pánů Blatherse a&#160;Duffa, a&#160;také si již opravdu nasadil klobouk, hotov okamžitě vyletět a&#160;zajistit si pomoc oněch výtečníků. A&#160;také by v&#160;tomto prvním vzplanutí nepochybně byl ten úmysl bez vteřinky uvažování o&#160;možných následcích uvedl ve skutek, kdyby ho nebyla zadržela jednak obdobná prudkost ze strany pana Brownlowa, který byl sám vznětlivé letory, jednak takové jeho námitky a&#160;domluvy, jaké se zdály nejúčinnější, aby ho od jeho zbrklého záměru odvrátily.</p>
			<p class="MLP_text ParaOverride-1">„Tak co tedy máme, u&#160;všech ďasů, dělat?“ zvolal prchlivý doktor, když se opět přidružil k&#160;oběma dámám. „Máme snad všem těm zlotřilým mužským i&#160;ženským poslat děkovnou adresu a&#160;poprosit je, aby jako nepatrný důkaz naší úcty a&#160;skrovné uznání za všechnu jejich laskavost prokázanou Oliverovi milostivě přijali řekněme po sto librách na osobu?“</p>
			<p class="MLP_text ParaOverride-1">„To zrovna ne,“ opáčil pan Brownlow se smíchem, „ale musíme postupovat mírně a&#160;velice opatrně.“</p>
			<p class="MLP_text ParaOverride-1">„Mírnost a&#160;opatrnost!“ rozhorloval se doktor. „Být po mém, tak je všechny do jednoho pošlu do&#160;–“</p>
			<p class="MLP_text ParaOverride-1">„To je jedno kam,“ skočil mu do řeči pan Brownlow. „Ale uvažte, ať je pošlete tam nebo tam, jestli nám to pomůže dosáhnout cíle, který máme na mysli.“</p>
			<p class="MLP_text ParaOverride-1">„Jakého cíle?“ zeptal se doktor.</p>
			<p class="MLP_text ParaOverride-1">„Prostě vypátrat Oliverův původ, a&#160;pokud je celá ta historka pravdivá, zachránit a&#160;vrátit mu dědictví podvodně mu uloupené.“</p>
			<p class="MLP_text ParaOverride-1">„Jo,“ utrousil pan Losberne a&#160;ovíval se kapesníkem, „na to jsem málem zapomněl.“</p>
			<p class="MLP_text ParaOverride-1">„Podívejte,“ pokračoval pan Brownlow, „to ubohé děvče z&#160;toho úplně vynechme a&#160;uvažme případ, že by bylo možné ty ničemy vydat do rukou spravedlnosti a&#160;jeho bezpečnost přitom vůbec neohrozit&#160;– co dobrého bychom tím docílili?“</p>
			<p class="MLP_text ParaOverride-1">„Se vší pravděpodobností aspoň několik by jich viselo,“ odsekl doktor, „a ostatní by deportovali.“</p>
			<p class="MLP_text ParaOverride-1">„Zcela správně,“ potvrdil s&#160;úsměvem pan Brownlow, „ale není pochyby, že to k&#160;tomu konci dopracují sami, až se naplní čas, a&#160;jestli se do toho vložíme, abychom to uspíšili, připadá mi, že provedeme kousek velice pošetilý, který je v&#160;přímém rozporu s&#160;našimi zájmy&#160;– nebo aspoň s&#160;Oliverovými, což je totéž.“</p>
			<p class="MLP_text ParaOverride-1">„Jak to?“ podivil se doktor.</p>
			<p class="MLP_text ParaOverride-1">„Takto. Je zcela jasné, že dostat se tomuhle tajemství na kloub bude pro nás nesmírně obtížné, jestli se nám nepodaří dostat do kleští přímo toho jistého Monkse. To se dá docílit jedině šikovným ma­névrem, a&#160;jestli ho dopadnem ve chvíli, kdy kolem sebe nebude mít tuhle tlupu&#160;– protože i&#160;kdyby ho policie zatkla, nemáme proti němu žádný důkaz. Dokonce (pokud víme nebo jak se nám jeví fakta) ani není zapletený do žádné loupeže té bandy. Pakliže by ho vůbec nezprostili, je velice nepravděpodobné, že by mohl dostat nějaký větší trest než uvěznění jako tulák a&#160;pobuda, a&#160;potom by už samozřejmě navždycky držel jazyk za zuby tak zarputile, že by pro naše účely měl právě takovou cenu, jako kdyby byl němý, hluchý, slepý a&#160;slabomyslný.“</p>
			<p class="MLP_text ParaOverride-1">„Pak se vás tedy ptám znova,“ vyjel doktor zprudka, „jestli pokládáte za rozumné, abychom slib daný tomu děvčeti považovali za závazný&#160;– slib, daný sice s&#160;nejlepšími a&#160;nejšlechetnějšími úmysly, ale ve skutečnosti&#160;–“</p>
			<p class="MLP_text ParaOverride-1">„Prosím, nerozvádějte už tu věc, drahá slečno, buďte tak laskavá,“ zarazil pan Brownlow Rózu právě v&#160;okamžiku, když se chystala promluvit. „Ten slib dodržíme. Podle mého soudu nám nebude v&#160;našem jednání ani v&#160;nejmenším překážet. Ale dřív než se vůbec můžeme rozhodnout pro přesný postup, bude nezbytné promluvit s&#160;tím děvčetem&#160;– zjistit si, jestli je nám ochotná toho Monkse ukázat s&#160;tím dorozuměním, že si s&#160;ním svou věc vyřídíme sami a&#160;ne prostřednictvím soudu; nebo kdyby to nechtěla nebo nemohla udělat, opatřit si od ní tak podrobný výčet míst, kam chodívá, i&#160;popis jeho osoby, abychom ho podle toho mohli najít a&#160;spolehlivě poznat. Můžeme s&#160;ní mluvit až v&#160;neděli večer, a&#160;dnes máme úterý. Navrhoval bych, abychom do té doby zachovali naprostý klid a&#160;celou tuhle věc udrželi v&#160;tajnosti i&#160;před Oliverem.“</p>
			<p class="MLP_text ParaOverride-1">Třebaže pan Losberne vyslechl návrh, který znamenal průtah celých pěti dnů, s&#160;mnohým kyselým pošklebováním, nezbývalo mu než přiznat, že ho zrovna tu chvíli žádný lepší postup nenapadá; a&#160;poněvadž se jak Róza, tak i&#160;paní Maylieová velmi důrazně stavěly na stranu pana Brownlova, byl plán tohoto pána jednomyslně přijat.</p>
			<p class="MLP_text ParaOverride-1">„Rád bych,“ pravil, „na pomoc přibral svého přítele Grimwiga. Je to sice podivín, ale bystrá hlava a&#160;mohl by nám prokázat platné služby. Měl bych podotknout, že je školený právník a&#160;že zanechal advokacie z&#160;hnusu, že za celých dvacet let měl jen jednu při a&#160;samo sebou jen jeden proces, ale jestli to je pro něj doporučení nebo ne, musíte uvážit sami.“</p>
			<p class="MLP_text ParaOverride-1">„Nemám námitku proti tomu, abyste si na pomoc přibral přítele, jestli si já smím přibrat svého,“ řekl doktor.</p>
			<p class="MLP_text ParaOverride-1">„O&#160;tom musíme dát hlasovat,“ odpověděl pan Brownlow. „Kdo by to měl být?“</p>
			<p class="MLP_text ParaOverride-1">„Této dámy syn a&#160;této mladé dámy&#160;– dlouholetý přítel,“ pravil doktor a&#160;pokynul rukou k&#160;paní Maylieové a&#160;skončil výmluvným pohlédnutím na její neteř.</p>
			<p class="MLP_text ParaOverride-1">Róza se hluboce zarděla, ale slovní námitku proti doktorovu návrhu nevznesla (možná, že se cítila v&#160;beznadějné menšině), a&#160;tak se Harry Maylie a&#160;pan Grimwig stali dalšími členy výboru.</p>
			<p class="MLP_text ParaOverride-1">„Samozřejmě že zůstaneme v&#160;Londýně,“ rozhodla paní Maylieová, „dokud bude zbývat sebeslabší vyhlídka, že můžeme toto pátrání vést s&#160;čákou na úspěch. V&#160;zájmu cíle, který nám všem leží tolik na srdci, nebudu litovat námahy ani výloh a&#160;mileráda zůstanu tady, i&#160;kdyby to mělo trvat celý rok&#160;– tak dlouho, dokud mě můžete ujistit, že zbývá aspoň jiskřička naděje.“</p>
			<p class="MLP_text ParaOverride-1">„Dobrá!“ přisvědčil pan Brownlow. „A&#160;poněvadž ve všech tvářích kolem sebe vidím chuť se zeptat, jak to přišlo, že jsem nebyl dostupný, abych mohl Oliverovu výpověď potvrdit, a&#160;že jsem tak náhle opustil naše království, dovolte, abych si vymínil, že se mě nikdo nebude na nic vyptávat, dokud sám neuznám za vhodné všem otázkám předejít tím, že vypovím svoje. Věřte mi, že mám závažný důvod, proč tuto žádost vznáším, neboť jinak bych mohl vzbudit naděje, kterým je souzeno, že se nikdy nesplní, a&#160;jen rozmnožit potíže a&#160;zklamání, už beztak dost četné. Pojďme! Už se podává večeře, jak hlásili, a&#160;malý Oliver, který je vedle v&#160;pokoji docela sám, si touhle dobou už jistě myslí, že jsme se jeho společnosti nabažili a&#160;kujeme nějaké temné pikle, jak ho vystrnadit a&#160;zase vydat světu napospas.“</p>
			<p class="MLP_text ParaOverride-1">Po těch slovech nabídl starý pán paní Maylieové rámě a&#160;provázel ji do jídelny. Pan Losberne vykročil za nimi a&#160;vedl Rózu, a&#160;tak se porada prozatím odročila.</p>
		</div>
</body>
</html>
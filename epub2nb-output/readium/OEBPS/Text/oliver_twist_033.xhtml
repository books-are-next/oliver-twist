<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-30</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-30" xml:lang="cs-CZ">
		<div class="Z-kladn--textový-r-meček">
			<p id="_idParaDest-29" class="MLP_uroven2_kapitola ParaOverride-1">Kapitola dvacátá šestá</p>
			<p class="MLP_text_uprostred_-I- ParaOverride-1">V&#160;níž na scénu vstupuje záhadná osoba a&#160;v&#160;níž se přihodí i&#160;vykoná <br/>mnoho věcí od tohoto příběhu neodlučitelných</p>
			<p class="MLP_text_bez1radku_-12-0- ParaOverride-1">Stařík doběhl až na roh ulice, než se začal probírat z&#160;účinků zprávy, kterou přinesl Toby Crackit. Dosud ze své neobvyklé rychlosti ani v&#160;nejmenším neslevil, nýbrž hnal se vytrvale dál se stále týmž divokým a&#160;rozrušeným chvatem, až ho pojednou kočár, který se kolem něho nenadále mihl, a&#160;bouřlivý pokřik chodců, kteří viděli jeho nebezpečí, zahnal zpátky na chodník. Pokud se dalo, co nejvíc se vyhýbal všem hlavním ulicím a&#160;prošmejkával se jenom postranními uličkami a&#160;průchody, až se konečně vynořil na Snow Hillu. Tam krok dokonce ještě zrychlil a&#160;ani na okamžik nepolevil, dokud znovu nezahnul do krátké úzké uličky; teprve tu, jako by si uvědomoval, že konečně je ve svém pravém živlu, přešel ke své obvyklé šouravé chůzi, a&#160;jak se zdálo, dýchalo se mu volněji.</p>
			<p class="MLP_text ParaOverride-1">Blízko místa, kde se stýkají Snow Hill a&#160;Holborn Hill, je po pravé ruce, jdete-li ze City, ústí úzké a&#160;neutěšené uličky vedoucí na Saffron Hill. V&#160;jejích ohavně špinavých krámcích jsou vyloženy na prodej obrovské hromady zánovních hedvábných šátků všech velikostí i&#160;vzorů; zde totiž sídlí handlíři, kteří je odkupují od kapsářů. Stovky takových šátků třepetavě visí z&#160;věšáčků před výklady nebo povívají na veřejích; a&#160;na policích uvnitř jich jsou nacpané haldy. Třebaže je Field Lane prostorem velice omezená, má tato stěsnaná ulička svého holiče, svou kavárnu, hospodu i&#160;krámek s&#160;pečenými rybami. Je to samostatná obchodní enkláva, tržnice kradených drobností, navštěvovaná časně zrána nebo s&#160;padajícím soumrakem nemluvnými postavami, které obchodují v&#160;tmavých kumbálech za krámky a&#160;potom odcházejí stejně tajemně, jako přišly. Zde jako vývěsní štít pro poberty vystavují své zboží vetešníci, příštipkáři a&#160;hadráři, zde v&#160;olezlých sklepech rezavějí a&#160;hnijí hromady starého železa a&#160;kupy kostí a&#160;plesnivých cárů vlněných látek a&#160;plátna.</p>
			<p class="MLP_text ParaOverride-1">Právě v&#160;tato místa, do této uličky žid zamířil. Byl popelavě žlutým místním usedlíkům dobře známý, neboť ti z&#160;nich, kteří vyhlíželi, co by koupili nebo prodali, přátelsky pokyvovali hlavou, jak šel kolem. Odpovídal na jejich pozdravy stejným způsobem, ale k&#160;nikomu se nepřihlásil otevřeněji, dokud nedošel až na druhý konec uličky; teprve tam se zastavil a&#160;oslovil postavičku vetešníka, který ze své osůbky vecpal do dětské židličky tolik, kolik se jí tam vešlo, a&#160;před dveřmi svého krámku si pokuřoval fajfku.</p>
			<p class="MLP_text ParaOverride-1">„Jeje, vidět vás, pane Fagine, to se jednomu hned rozsvítěj oči,“ pravil tento ctihodný kramář v&#160;odpověď na židovu otázku, jak mu slouží zdraví.</p>
			<p class="MLP_text ParaOverride-1">„Tahle končina byla krapet moc horká půda, Lively,“ řekl Fagin, nakrčil obočí a&#160;položil si ruce křížem na ramena.</p>
			<p class="MLP_text ParaOverride-1">„No, několikrát jsem už tenhle stesk na ni slyšel,“ opáčil kramář, „ale ona zase brzo zchladne&#160;– nemyslíte?“</p>
			<p class="MLP_text ParaOverride-1">Fagin přikývl na souhlas. Ukázal směrem k&#160;Saffron Hillu a&#160;zeptal se, je-li tam dnes nahoře někdo.</p>
			<p class="MLP_text ParaOverride-1">„U&#160;Chromců?“ otázal se muž.</p>
			<p class="MLP_text ParaOverride-1">Žid přikývl.</p>
			<p class="MLP_text ParaOverride-1">„Počkejme,“ pokračoval kramář zamyšleně. „Jo, nějakých pět šest jich tam šlo, co vím. Ale váš přítel tam podle mého asi není.“</p>
			<p class="MLP_text ParaOverride-1">„To tam jako asi není Sikes, ja?“ ptal se žid se zklamaným výrazem v&#160;tváři.</p>
			<p class="MLP_text ParaOverride-1">„Non istuentus<span class="CharOverride-1"><span id="footnote-026-backlink"><a class="_idFootnoteLink _idGenColorInherit" href="../Text/oliver_twist_033.xhtml#footnote-026">24</a></span></span>, jak říkaj advokáti,“ odvětil mužíček, zavrtěl přitom hlavou a&#160;díval se úžasně poťouchle. „Máte dneska něco z&#160;mý branže?“</p>
			<p class="MLP_text ParaOverride-1">„Dnes nic,“ řekl žid, otočil se a&#160;odcházel.</p>
			<p class="MLP_text ParaOverride-1">„Jdete k&#160;Chromcům, Fagine?“ volal za ním mužíček. „Počkejte! Taky bych si dal říct, nějakou tu slzu bych si tam s&#160;vámi vypil!“</p>
			<p class="MLP_text ParaOverride-1">Poněvadž se však žid ohlédl a&#160;mávnutím ruky naznačil, že by byl raději sám, a&#160;poněvadž se kromě toho mužíček nemohl dost snadno vysoukat z&#160;židličky, byla krčma U&#160;Chromců na nějaký čas připravena o&#160;výhodu páně Livelyho přítomnosti. Než se mužíček vyškrábal na nohy, žid již zmizel. A&#160;tak se tedy pan Lively, když chvíli bezvýsledně postál na špičkách v&#160;naději, že Fagina ještě zahlédne, znovu vecpal do židličky, vyměnil si s&#160;dámou v&#160;protějším krámku významné potřesení hlavou, v&#160;němž se jasně mísila pochyba s&#160;nedůvěrou, a&#160;s&#160;důstojnou vážností se opět vrátil k&#160;fajfce.</p>
			<p class="MLP_text ParaOverride-1">Hospoda U&#160;Tří chromců nebo spíš Chromci&#160;– což bylo označení, pod nímž byl podnik běžně známý jeho pravidelným návštěvníkům&#160;– byla putyka, v&#160;níž již jednou vystupoval pan Sikes se svým psem. Když Fagin vešel, dal pouze znamení muži u&#160;nálevního pultu a&#160;zamířil rovnou po schodech nahoru. Tam otevřel dveře jednoho pokoje, tichounce se protáhl do místnosti a&#160;s&#160;očima zacloněnýma rukou se úzkostlivě rozhlížel kolem dokola, jako by hledal nějakou určitou osobu.</p>
			<p class="MLP_text ParaOverride-1">Místnost osvětlovaly dva plynové hořáky; zabedněné okenice a&#160;těsně stažené záclony z&#160;vybledlé červené látky se staraly, aby jejich záři nebylo zvenčí vidět. Strop byl načerněný, aby jeho barva neutrpěla od plápolu lamp, a&#160;celý pokoj byl tak zamořený hustým tabákovým kouřem, že se zpočátku stěží dalo rozeznat cokoli jiného. Jak se ho však otevřenými dveřmi trocha vytrácela, začal z&#160;něho ponenáhlu nejasně vystupovat shluk hlav, stejně nezřetelný jako změť zvuků, která napadala sluch, a&#160;když oči pozvolna stále víc přivykaly obrazu, začal divák pomalu vnímat přítomnost početné společnosti mužů i&#160;žen, namačkaných kolem dlouhého stolu, jemuž na horním konci předsedá muž s&#160;kladívkem jako odznakem své hodnosti v&#160;ruce, jakož i&#160;odlehlý kout s&#160;rozbřinkaným pianem, jemuž předsedá nějaký muzikmajstr se zamodralým nosem a&#160;s&#160;tváří ovázanou pro úlevu bolavému zubu.</p>
			<p class="MLP_text ParaOverride-1">Právě když Fagin tichounce vklouzl dovnitř, přeběhl muzikální pán prsty po klávesách, jako by preludoval, a&#160;tím zavdal podnět k&#160;všeobecnému volání po písničce; jakmile halas opadl, jedna mladá dáma zanotovala pro pobavení společnosti romanci o&#160;čtyřech slokách, mezi nimiž doprovázející pianista pokaždé přehrál celou melodii od začátku až do konce, jak mohl nejhlasitěji. Když výstup skončil, pronesl předseda vřelý přípitek, a&#160;po něm se dva páni umělci, sedící po předsedově pravici a&#160;levici, rozhodli dát k&#160;lepšímu dueto a&#160;také je za velkého potlesku zapěli.</p>
			<p class="MLP_text ParaOverride-1">Bylo zajímavé pozorovat některé tváře, které se v&#160;shromáždění hlav rýsovaly zvlášť nápadně. Byl to především sám předseda (majitel hospody), hrubý, neotesaný chlapík silácké postavy, který během zpěvních čísel koulel očima na všechny strany, a&#160;třebaže se zdánlivě oddával zábavě a&#160;veselí, měl oči pro všechno, co se kde děje, a&#160;uši pro všechno, co se kde mluví&#160;– a&#160;obojí věru bystré. Vedle něho seděli zpěváci, střídavě s&#160;profesionální lhostejností kvitující poklony společnosti a&#160;hned si zas přihýbající z&#160;řádky nabídnutých sklenic grogu, kterými je častovali jejich bouřlivější obdivovatelé, jejichž tváře jevily téměř všechny neřesti téměř všech stupňů a&#160;neodolatelně poutaly pozornost již jen svou odpudivostí. Vládly zde lstivost, krutost a&#160;opilství ve všech svých stadiích a&#160;nejvýraznějších podobách&#160;– a&#160;ženy, některé s&#160;posledním zbylým nádechem mladistvé svěžesti, uvadajícím takřka člověku před očima, jiné s&#160;každičkou stopou a&#160;známkou svého ženství již úplně vyhlazenou a&#160;představující jedině hnusný výlupek čiročiré prostopášnosti a&#160;zločinnosti, některé pouhá děvčátka, jiné teprve mladé ženy, a&#160;žádná ještě nepřekročivší nejlepší léta života, představovaly z&#160;celého toho strašlivého obrazu výsek nejchmurnější a&#160;nejtruchlivější.</p>
			<p class="MLP_text ParaOverride-1">Fagin, netísněný žádnými závažnými vzruchy, hleděl dychtivě z&#160;jedné tváře na druhou, mezitímco zábava měla tento průběh; ale zřejmě se nesetkal s&#160;tváří, po které pátral. Když se mu nakonec podařilo zachytit pohled muže sedícího v&#160;předsednickém křesle, nenápadně mu pokynul a&#160;vytratil se z&#160;místnosti stejně tiše, jako do ní vklouzl.</p>
			<p class="MLP_text ParaOverride-1">„Čím vám můžu posloužit, pane Fagine!“ zeptal se muž, když za ním vyšel na chodbičku. „Nechcete si k&#160;nám přisednout? Všem byste udělal velkou radost.“</p>
			<p class="MLP_text ParaOverride-1">Žid zavrtěl netrpělivě hlavou a&#160;šeptem se muže zeptal: „Je tady von?“</p>
			<p class="MLP_text ParaOverride-1">„Ne,“ odpověděl muž.</p>
			<p class="MLP_text ParaOverride-1">„A&#160;žádná zpráva o&#160;Barneym?“ ptal se Fagin dál.</p>
			<p class="MLP_text ParaOverride-1">„Žádná,“ odpověděl majitel hospody U&#160;Chromců&#160;– neboť ten to byl. „Ten nevystrčí nos, dokud nebude vzduch úplně čistej. Spolehněte na to, že tam ty lidi čenichaj&#160;– a&#160;kdyby se ukázal, v&#160;tu ránu by to celý prošťouch. S&#160;Barneym je jistě všecko v&#160;rychtyku, jinak bych už o&#160;něm slyšel. Dám krk, že si Barney vede, jak se patří. V&#160;tomhle žádný strachy vo něj.“</p>
			<p class="MLP_text ParaOverride-1">„Přijde sem dnes von?“ tázal se žid a&#160;položil na osobní zájmeno stejně silný důraz jako předtím.</p>
			<p class="MLP_text ParaOverride-1">„To myslíte Monkse?“ opáčil hospodský váhavě.</p>
			<p class="MLP_text ParaOverride-1">„Pšš!“ připomněl žid. „Ja!“</p>
			<p class="MLP_text ParaOverride-1">„Určitě,“ odpověděl muž a&#160;z&#160;kapsičky v&#160;pase vytáhl zlaté hodinky. „Čekal jsem, že touhle dobou tady už bude. Kdybyste deset minut počkal, tak jistě&#160;–“</p>
			<p class="MLP_text ParaOverride-1">„Ne, ne,“ odmítl žid chvatně, jako by se mu přes všechno, jak nesmírně rád by s&#160;jmenovanou osobou mluvil, její nepřítomností nicméně ulevilo. „Vyřiďte mu, že jsem tady za ním byl a&#160;že ještě dnes ke mně musí přijít. Ne, řekněme zejtra. Když už tady není, tak bude stačit zejtra.“</p>
			<p class="MLP_text ParaOverride-1">„Dobrá!“ potvrdil muž. „Víc nic?“</p>
			<p class="MLP_text ParaOverride-1">„Zatím ani slovo,“ odpověděl žid a&#160;již byl na cestě ze schodů.</p>
			<p class="MLP_text ParaOverride-1">„Jářku,“ zavolal muž, nahnul se přes zábradlí a&#160;pokračoval chrap­lavým šeptem, „teď by byl vhodnej čas na handl, epes<span class="CharOverride-1"><span id="footnote-025-backlink"><a class="_idFootnoteLink _idGenColorInherit" href="../Text/oliver_twist_033.xhtml#footnote-025">25</a></span></span>! Mám tady Phila Barkera&#160;– tak zlitýho, že by na něj stačil kluk.“</p>
			<p class="MLP_text ParaOverride-1">„Ja, ja! Jenže Philův čas ještě nepřišel,“ namítl žid a&#160;zvedl oči k&#160;muži. „Phil ještě musí udělat něco víc, než si budem moct dovolit se s&#160;ním rozloučit&#160;– tak si teda zase jděte hezky zpátky ke společnosti, milánku, a&#160;řekněte jim, ať si jen užijou veselej život&#160;– <span class="MLP_znak_kurziva_11b">dokud jsou tady</span>. Ha, ha, ha!“</p>
			<p class="MLP_text ParaOverride-1">Hospodský odpověděl na staříkův smích rovněž smíchem a&#160;potom se vrátil k&#160;hostům. Sotvaže žid osaměl, rozhostil se mu po tváři opět dřívější úzkostlivý a&#160;zamyšlený výraz. Po krátkém uvažování si zavolal nájemnou bryčku a&#160;kočímu nařídil, aby vzal směr na Bethnal Green. Asi čtvrt míle od příbytku pana Sikese povoz propustil a&#160;krátký zbytek cesty vykonal pěšky.</p>
			<p class="MLP_text ParaOverride-1">„Na,“ huhlal si pro sebe žid, když klepal na dveře, „jestli v&#160;tom tady jsou nějaký techtle mechtle, tak ať jseš jak chceš prohnaná, já to z&#160;tebe dostanu, holka zlatá!“</p>
			<p class="MLP_text ParaOverride-1">„Je ve svém pokoji,“ řekla žena, která mu otevřela. Fagin se potichu vykradl po schodech a&#160;beze všech okolků vstoupil rovnou do pokoje. Dívka byla sama; ležela hlavou na stole s&#160;vlasy rozhozenými po desce.</p>
			<p class="MLP_text ParaOverride-1">„Pila,“ pomyslil si žid lhostejně, „nebo je jí třeba mizerně.“</p>
			<p class="MLP_text ParaOverride-1">Při této úvaze se stařík otočil, aby zavřel dveře; hluk, který tím způsobil, dívku vyburcoval. Pozorně zkoumala jeho lstivou tvář, když se ho ptala, má-li nějaké zprávy, a&#160;když poslouchala jeho vyprávění, s&#160;jakou přišel Toby Crackit. Jakmile historku dopověděl, klesla opět do dřívější pozice, ale nepromluvila jediné slovo. Jen netrpělivě odstrčila svíčku stranou a&#160;jak v&#160;horečném neklidu měnila polohu, jednou dvakrát zašoupala nohama po podlaze; ale to bylo všechno.</p>
			<p class="MLP_text ParaOverride-1">Za tohoto mlčení se žid nepokojně rozhlížel po pokoji, jako by se chtěl přesvědčit, nejsou-li někde nějaké známky, že se Sikes potají vrátil. Prohlídka ho zjevně uspokojila, a&#160;tak si dvakrát třikrát odkašlal a&#160;stejně tolikrát se i&#160;pokusil zapříst rozhovor, ale dívka si ho všímala právě tak málo, jako kdyby byl kus kamene. Nakonec však učinil ještě jeden pokus; zamnul si ruce a&#160;řekl nejsmířlivějším tónem, jaký svedl:</p>
			<p class="MLP_text ParaOverride-1">„A&#160;kde bys myslela, milánku, že Bill asi je?“</p>
			<p class="MLP_text ParaOverride-1">Dívka zahekala nějakou napůl nesrozumitelnou odpověď v&#160;tom smyslu, že to nemůže vědět, a&#160;podle přiškrcených zvuků, které ze sebe vypravila, se zdálo, že pláče.</p>
			<p class="MLP_text ParaOverride-1">„A&#160;taky ten hoch,“ pokračoval žid a&#160;napínal zrak, aby zahlédl aspoň kousek její tváře. „Chuděra malá, takový dítě! Nechali ho ve škarpě, Nanny&#160;– jen považ!“</p>
			<p class="MLP_text ParaOverride-1">„Tomu dítěti,“ vyhrkla dívka a&#160;náhle zdvihla oči, „je líp tam, kde je, než mezi námi. A&#160;jestli z&#160;toho Billovi nepojde nic zlýho, tak doufám, že v&#160;tý škarpě leží mrtvý, a&#160;budu ráda, když tam ty jeho mladý kosti shnijou.“</p>
			<p class="MLP_text ParaOverride-1">„Cože!“ křikl žid v&#160;úžasu.</p>
			<p class="MLP_text ParaOverride-1">„Jo, budu!“ opáčila dívka a&#160;zkřížila s&#160;jeho upřeným pohledem zrak. „Budu šťastná, když ho budu mít nadobro z&#160;očí a&#160;když budu vědět, že to nejhorší má za sebou. Já to nesnesu, mít ho kolem sebe. Jak se na něj podívám, popouzí mě to proti mně samotný i&#160;proti vám všem.“</p>
			<p class="MLP_text ParaOverride-1">„Pch!“ ušklíbl se žid opovržlivě. „Jsi opilá.“</p>
			<p class="MLP_text ParaOverride-1">„Že jsem?“ zvolala dívka zatrpkle. „Není to vaše zásluha, když nejsem! Kdyby bylo po vašem, jinou byste mě jaktěživ nechtěl mít, leda snad zrovna teď&#160;– moje nálada vám nevoní, co?“</p>
			<p class="MLP_text ParaOverride-1">„Ne!“ odsekl žid vztekle. „Rozhodně ne.“</p>
			<p class="MLP_text ParaOverride-1">„Tak ji teda změňte!“ parírovala<span class="CharOverride-1"><span id="footnote-024-backlink"><a class="_idFootnoteLink _idGenColorInherit" href="../Text/oliver_twist_033.xhtml#footnote-024">26</a></span></span> dívka se smíchem.</p>
			<p class="MLP_text ParaOverride-1">„Změnit?“ rozkřikl se žid, nečekanou tvrdošíjností své společnice i&#160;mrzutostí večera nad všechnu mez rozlícený.</p>
			<p class="MLP_text ParaOverride-1">„Že ji taky změním! Dobře mě poslouchej, děvko! Dobře mě poslouchej jako toho, co může párma slovy Sikese uškrtit zrovna tak jistě, jako kdybych měl ten jeho bejčí krk tuhle chvíli v&#160;drápech. Jestli přijde domů a&#160;toho kluka někde nechá&#160;– jestli z&#160;toho všeho vyvázne se zdravou kůží a&#160;nevrátí mi ho, ať mrtvýho nebo živýho&#160;– tak jestli chceš, aby utek Tondovi Voprátkovi, radši ho zamorduj sama. A&#160;to udělej rovnou ten moment, jak páchne nohou do tohohle pokoje, nebo dej na moje slova, jináč už bude pozdě!“</p>
			<p class="MLP_text ParaOverride-1">„Co to má všecko znamenat?“ vyjekla dívka bezděčně.</p>
			<p class="MLP_text ParaOverride-1">„Cože to má znamenat?“ vřeštěl dál Fagin, vzteky úplně šílený. „Když pro mě má ten kluk vert kolik stovek liber, mám já přijít vo takovej sichr kšeft, co mi náhoda přihrála do cesty, jen kvůli kapricům<span class="CharOverride-1"><span id="footnote-023-backlink"><a class="_idFootnoteLink _idGenColorInherit" href="../Text/oliver_twist_033.xhtml#footnote-023">27</a></span></span> nějaký prochlastaný bandy, kterou můžu poslat na šibenici, jen to hvízdne? A&#160;ke všemu mít na krku takovýho vtělenýho ďábla, co chce jen svou vůli a&#160;má taky moc mé, mě&#160;–“</p>
			<p class="MLP_text ParaOverride-1">Tu se udýchaný stařík, jak zalapal po dechu, při hledání dalšího slova zakoktal, a&#160;v&#160;tom okamžení zkrotil příval hněvu a&#160;úplně změnil chování. Ještě před vteřinkou chňapal zaťatýma rukama do vzduchu, oči měl vytřeštěné a&#160;tvář vzteky sinavou, kdežto teď se přikrčil na židli a&#160;celý schoulený se třásl strachem, že sám prozradil nějakou skrytou ničemnost. Po krátkém mlčení se odvážil ohlédnout na svou společnici. Zjevně ho trochu uklidnilo, když dívku spatřil v&#160;téže netečné pozici, z&#160;jaké ji vyburcoval prve.</p>
			<p class="MLP_text ParaOverride-1">„Nancy, Nancy!“ zaskřehotal žid svým obvyklým hlasem. „Dávalas dobře pozor, milánku?“</p>
			<p class="MLP_text ParaOverride-1">„Už mě netrapte, Fagine!“ odpověděla dívka a&#160;malátně zdvihla hlavu. „Jestli to Bill neudělal tentokrát, tak to udělá jindy. Udělal už pro vás moc dobré práce a&#160;moc jí taky ještě udělá, když bude moct&#160;– a&#160;když nebude moct, tak neudělá. Tak už o&#160;tom nemluvte.“</p>
			<p class="MLP_text ParaOverride-1">„A&#160;co se tejče toho hocha, milánku&#160;–,“ pokračoval žid a&#160;nervózně přitom třel dlaněmi o&#160;sebe.</p>
			<p class="MLP_text ParaOverride-1">„Jeho riziko! Veze se s&#160;druhýma,“ přerušila ho chvatně Nancy. „A&#160;povídám ještě jednou, že doufám, že je mrtvej a&#160;ušel už všemu zlu&#160;– i&#160;vám, jestli totiž nic zlýho nepotká Billa. A&#160;když se z&#160;toho šťastně vyvlík Toby, je zaručeně v&#160;bezpečí taky Bill, protože Bill stojí přinejmenším za dva takové, jako je Toby.“</p>
			<p class="MLP_text ParaOverride-1">„A&#160;co s&#160;tím, milánku, co jsem ti povídal potom?“ vyptával se dál žid a&#160;oči, pevně upřené na děvče, mu jen svítily.</p>
			<p class="MLP_text ParaOverride-1">„Jestli ode mě něco chcete, abych vám udělala, tak mi to musíte povědět ještě jednou celé znova,“ odpověděla Nancy. „A&#160;jestli to je opravdu ono, tak s&#160;tím raděj počkejte až na zejtřek. Na chvilku jste mě vzpružil, ale teď mi to už zase nemyslí.“</p>
			<p class="MLP_text ParaOverride-1">Fagin jí položil ještě několik dalších otázek, všechny za jedním a&#160;týmž cílem: přesvědčit se, zda dívka z&#160;jeho nepředložených nápovědí něco pochytila; ta na ně však odpovídala tak pohotově a&#160;nadto na ni jeho pátravé pohledy tak absolutně nepůsobily, že se jeho původní dojem, že je víc než jen podroušená, plně potvrdil. Nancy vskutku nebyla prosta slabosti, která byla mezi židovými žačkami zcela běžná a&#160;k&#160;níž je žid v&#160;jejich útlejším věku spíš pobádal, než aby je od ní zrazoval. Její neuspořádaný zevnějšek i&#160;všeobecný odér jalovcové, který prostupoval celý příbytek, skýtaly svědectví, pádně podporující oprávněnost židovy domněnky. A&#160;když tedy dívka po vzplanutí ve chvilkovém výbuchu zuřivosti shora vylíčeném propadla nejdříve otupělosti a&#160;potom změti citů, pod jejichž vlivem hned ronila slzy, hned zas vyrážela rozličné výkřiky jako „Jen nezoufat!“ a&#160;podobně, nebo pronášela všelijaké dohady, jakou asi má cenu všechno ostatní, dokud jsou jen dáma nebo pán šťastní, tu pan Fagin, který měl svého času v&#160;takových věcech pozoruhodnou zkušenost, s&#160;velkým uspokojením viděl, že Nancy přebrala opravdu důkladně.</p>
			<p class="MLP_text ParaOverride-1">Když si tímto objevem ulevil od starosti a&#160;také již uskutečnil svůj dvojí záměr, to jest sdělit dívce, co toho večera slyšel, a&#160;na vlastní oči se přesvědčit, že se Sikes nevrátil, zaměřil pan Fagin opět kroky k&#160;domovu a&#160;svou mladou přítelkyni nechal spát s&#160;hlavou na stole.</p>
			<p class="MLP_text ParaOverride-1">Chyběla necelá hodina do půlnoci. Protože obloha byla temná a&#160;vzduch mrazivě studený, nijak valně ho nelákalo se toulat. Ostrý vítr, který se proháněl ulicemi, jako by z&#160;nich byl kromě bláta a&#160;prachu vymetl i&#160;chodce, neboť jen hrstka lidí byla venku a&#160;i ti ještě podle všeho zdání pospíchali rychle domů. Ale fičelo ze strany pro žida příznivé, a&#160;tak kráčel stařík přímo po větru a&#160;celý se třásl, jak ho každý nový poryv vždycky prudce popohnal kupředu a&#160;prochvíval zimou.</p>
			<p class="MLP_text ParaOverride-1">Došel na roh své ulice a&#160;už šmátral v&#160;kapse po domovním klíči, když vtom se z&#160;jednoho vyčnělého vchodu, stopeného do hlubokého stínu, vynořila temná postava, přešla přes ulici a&#160;nepozorovaně se k&#160;němu přitočila.</p>
			<p class="MLP_text ParaOverride-1">„Fagine!“ šeptl mu nějaký hlas těsně u&#160;ucha.</p>
			<p class="MLP_text ParaOverride-1">„Oj!“ hekl žid a&#160;hbitě se otočil. „To jste&#160;–“</p>
			<p class="MLP_text ParaOverride-1">„Ano!“ přerušil ho tajemný muž. „Už tady okouním dvě hodiny. Kde jste, u&#160;všech ďasů, byl?“</p>
			<p class="MLP_text ParaOverride-1">„Za vaší záležitostí, milánku,“ odpověděl žid, pohlédl znepokojeně na svého společníka a&#160;při řeči zpomalil krok. „Celý večer za vaší záležitostí.“</p>
			<p class="MLP_text ParaOverride-1">„Chm, to se rozumí!“ utrousil druhý muž posměšně. „No a&#160;co jste se dověděl?“</p>
			<p class="MLP_text ParaOverride-1">„Nic dobrého,“ odpověděl žid.</p>
			<p class="MLP_text ParaOverride-1">„Snad nic špatného?“ opáčil druhý muž, zarazil krok a&#160;upřel na společníka vylekaný pohled.</p>
			<p class="MLP_text ParaOverride-1">Žid zavrtěl hlavou a&#160;už se chystal odpovědět, ale druhý muž ho přerušil, ukázal na dům, před který mezitím došli, a&#160;poznamenal, že má-li pro něj Fagin něco nového, aby mu to raději řekl pod střechou, protože jeho prý už od toho dlouhého stání na ulici všechno zebe a&#160;je od větru skrz naskrz profoukaný.</p>
			<p class="MLP_text ParaOverride-1">Fagin vypadal, jako by měl sto chutí se nějak vymluvit, že v&#160;tak pozdní hodinu nemůže k&#160;sobě domů zvát návštěvy, a&#160;skutečně také zahudroval něco v&#160;tom smyslu, že nemá zatopeno; když však jeho společník rozhodným tónem žádost opakoval, odemkl dveře a&#160;požádal muže, aby je tiše zavřel, on že zatím přinese světlo.</p>
			<p class="MLP_text ParaOverride-1">„Je tady tma jako v&#160;hrobě,“ poznamenal muž a&#160;tápavě popošel několik kroků kupředu. „Pospěšte si!“</p>
			<p class="MLP_text ParaOverride-1">„Zavřete ty dveře!“ zašeptal Fagin z&#160;druhého konce chodby. Sotva to dořekl, dveře s&#160;hlučným třeskem zapadly.</p>
			<p class="MLP_text ParaOverride-1">„To jsem neudělal já,“ omlouval se druhý muž a&#160;šátravě si hledal cestu. „To je přibouchl vítr nebo se zavřely samy od sebe, jedno nebo druhé. Dělejte s&#160;tím světlem, nebo si tady v&#160;té zatracené díře o&#160;něco rozbiju hlavu.“</p>
			<p class="MLP_text ParaOverride-1">Fagin se tichounce sešmátral z&#160;kuchyňských schodů. Po krátké nepřítomnosti se vrátil s&#160;rozžehnutou svíčkou a&#160;se zprávou, že v&#160;zadním pokojíčku dole spí Toby Crackit a&#160;v&#160;předním že jsou hoši. Potom muži pokynul, aby šel za ním, a&#160;zamířil po schodech nahoru.</p>
			<p class="MLP_text ParaOverride-1">„Těch pár slov, co si máme povědět, si můžem říct tady, milánku,“ pravil žid, když v&#160;prvním patře otevřel nějaké dveře, „a protože okenice mají vyříznuté díry a&#160;my se staráme, aby u&#160;nás sousedstvo jaktěživo nevidělo světlo, postavíme si svíčku tuhle na schody. Tak!“</p>
			<p class="MLP_text ParaOverride-1">S&#160;těmi slovy se žid sehnul a&#160;postavil svíčku na oddíl schodů vedoucích nahoru, přesně proti dveřím pokoje. Když to vykonal, zavedl návštěvníka do pokoje, který byl úplně vybrakovaný od všeho movitého zařízení kromě pochroumaného křesla, starého divanu či kanape bez potahu, které stálo za dveřmi. Na ten kus nábytku se s&#160;výrazem unaveného člověka posadil tajemný návštěvník, a&#160;když si žid přitáhl křeslo proti němu, seděli si tváří v&#160;tvář. Nebyla úplná tma; dveře byly pootevřené a&#160;svíčka venku vrhala mdlý odraz na protější stěnu.</p>
			<p class="MLP_text ParaOverride-1">Nějaký čas spolu hovořili šeptem. Ačkoli z&#160;rozhovoru nebylo možno jasně pochytit nic než tu a&#160;tam pár nesouvislých slov, náhodný posluchač by asi byl snadno postřehl, že se Fagin podle všeho hájí proti nějakým výtkám druhého muže a&#160;ten že je v&#160;rozpoložení značně podrážděném. Tak rozmlouvali snad již čtvrt hodiny nebo i&#160;déle, když Monks&#160;– kterýmžto jménem žid v&#160;průběhu rozprávky tajemného muže několikrát oslovil&#160;– řekl hlasem maličko silnějším:</p>
			<p class="MLP_text ParaOverride-1">„Znovu vám opakuju, bylo to špatně vymyšlené. Proč jste si ho nenechal tady mezi ostatními a&#160;neudělal z&#160;něho rovnou takového potměšilého, usmrkaného kapsáře?“</p>
			<p class="MLP_text ParaOverride-1">„To jsou nápady!“ zvolal žid a&#160;pokrčil rameny.</p>
			<p class="MLP_text ParaOverride-1">„Snad nechcete povídat, že byste to nebyl svedl, kdybyste byl chtěl?“ ptal se tvrdě Monks. „Copak jste to s&#160;jinými hochy nesvedl stokrát? Kdybyste byl měl trpělivost a&#160;počkal nejvýš rok, nebyl byste svedl, aby ho odsoudili a&#160;spolehlivě vyhostili z&#160;Anglie, třeba na doživotí?“</p>
			<p class="MLP_text ParaOverride-1">„A&#160;komu by to bylo posloužilo, milánku?“ zeptal se žid poníženě.</p>
			<p class="MLP_text ParaOverride-1">„Mně,“ odpověděl Monks.</p>
			<p class="MLP_text ParaOverride-1">„Ale ne mně,“ namítl žid pokorně. „Mohl mi třeba pozděj bejt užitečný. Když jsou na nějakým obchodě zúčastněný dvě strany, tak dá přece zdravej rozum, že se musí brát zřetel na zájmy obou&#160;– nemám pravdu, přítelíčku?“</p>
			<p class="MLP_text ParaOverride-1">„Co dál?“ ptal se Monks.</p>
			<p class="MLP_text ParaOverride-1">„Viděl jsem, že to není lehký vycvičit ho k&#160;tomu řemeslu,“ odpověděl žid, „byl docela jinej než druhý hoši ve stejnejch poměrech.“</p>
			<p class="MLP_text ParaOverride-1">„Hrom do něj, to byl,“ zahučel druhý muž. „Jinak by z&#160;něho už dávno býval zloděj.“</p>
			<p class="MLP_text ParaOverride-1">„Neměl jsem nad ním žádnou moc, abych ho svedl,“ pokračoval žid a&#160;dychtivě pozoroval obličej svého společníka. „Neměl ještě žádný vroubek. Neměl jsem ho čím zastrašit&#160;– a&#160;to musíme pro začátek mít vždycky, nebo jinak se namáháme nadarmo. Co jsem mohl dělat? Posílat ho s&#160;Lišákem a&#160;Čódlem na ulici? Toho jsme měli dost hned napoprvně, milánku&#160;– třásl jsem se vo nás vo všechny.“</p>
			<p class="MLP_text ParaOverride-1">„To moje dílo nebylo,“ poznamenal Monks.</p>
			<p class="MLP_text ParaOverride-1">„Ne, ne, milánku, nebylo,“ navázal zase žid. „A&#160;dnes už na to ani nehubuju, protože nestát se to vůbec, třeba byste o&#160;toho hocha nadosmrti nezavadil vokem a&#160;nebyl byste objevil, že to je zrovna ten, co ho hledáte. Na, a&#160;potom vám ho s&#160;pomocí té holky přivedu zpátky, a&#160;najednou ho vona sama začne chránit!“</p>
			<p class="MLP_text ParaOverride-1">„Zakruťte jí krk!“ vyhrkl Monks s&#160;nevolí.</p>
			<p class="MLP_text ParaOverride-1">„Na, milánku, to si zrovinka v&#160;tuhle chvíli dovolit nemůžem,“ s&#160;úsměvem namítl žid, „a mimoto, takovýhle věci, to my nevedem, jinak bych to třeba ještě jednoho krásného dne docela rád viděl. Moc dobře vím, Monksi, jaký tyhle holky jsou. Jakmile jednou hoch krapet otrne, hned jí na něm bude záležet tak málo, jako by to byl špalek dřeva. Chcete, aby z&#160;něj byl zloděj. Jestli žije, tak odteďka z&#160;něj zloděje udělat můžu, ale jestli&#160;– jestli&#160;–“ dodal žid a&#160;naklonil se blíž k&#160;návštěvníkovi&#160;– „není to sice pravděpodobný, pamatujte&#160;– ale kdyby mělo dojít k&#160;tomu nejhoršímu a&#160;hoch byl mrtvej&#160;–“</p>
			<p class="MLP_text ParaOverride-1">„Není to moje vina, jestli je!“ přerušil ho druhý muž se zděšenou tváří a&#160;roztřesenýma rukama sevřel židovi paži. „To si pamatujte, Fagine! Já v&#160;tom prsty neměl. Hned od začátku jsem vám říkal, všechno, jenom ne jeho smrt. Já krev prolévat nebudu&#160;– ta se vždycky prozradí a&#160;mimoto člověka pronásleduje. Jestli ho zastřelili, nezavinil jsem to já&#160;– slyšíte mě? Podpalte tohle pekelné doupě! Co je to?“</p>
			<p class="MLP_text ParaOverride-1">„Cože!“ zvolal žid a&#160;chytil vyděšence, který se vymrštil, oběma rukama pevně kolem těla. „Kde?“</p>
			<p class="MLP_text ParaOverride-1">„Tamhle!“ opáčil muž s&#160;očima vypoulenýma na protější stěnu. „Ten stín! Viděl jsem stín nějaké ženy&#160;– v&#160;pláštěnce a&#160;klobouku&#160;– mihl se po tom táflování tam jako dech!“</p>
			<p class="MLP_text ParaOverride-1">Žid muže pustil a&#160;oba se divoce vyřítili z&#160;pokoje. Svíčka, průvanem skoro strávená, stála na místě, kam ji žid postavil. V&#160;jejím světle viděli pouze prázdné schodiště a&#160;své vlastní bílé tváře. Napjatě poslouchali&#160;– ale v&#160;celém domě vládlo hluboké ticho.</p>
			<p class="MLP_text ParaOverride-1">„Něco se vám zdálo,“ řekl žid, když zvedl svíčku ze schodu a&#160;obrá­til se k&#160;druhovi.</p>
			<p class="MLP_text ParaOverride-1">„Můžu na to přísahat, že jsem ho viděl!“ bránil se Monks a&#160;celý se chvěl. „Nahýbal se dopředu, když jsem ho zahlédl, a&#160;jak jsem promluvil, zmizel jako blesk.“</p>
			<p class="MLP_text ParaOverride-1">Žid si pohrdavě přeměřil bledou tvář svého druha, řekl mu, že může jít za ním, je-li mu libo, a&#160;zamířil po schodech nahoru. Podívali se do všech místností; byly studené, holé a&#160;prázdné. Potom sešli do chodby a&#160;odtamtud do sklepů dole. Na nízkých zdech lpěla zelená plíseň, ve světle svíčky se leskly stopy hlemýžďů a&#160;slimáků, ale všude bylo ticho jako po vymření.</p>
			<p class="MLP_text ParaOverride-1">„Co řeknete teďka?“ zeptal se žid, když vystoupili zase zpátky do chodby. „Mimo nás dva není v&#160;domě živá duše kromě Tobyho a&#160;hochů&#160;– a&#160;ty jsou dobře zajištěný. Podívejte!“</p>
			<p class="MLP_text ParaOverride-1">Na důkaz toho vytáhl žid z&#160;kapsy dva klíče a&#160;vysvětlil, že když prvně sešel do kuchyně, všechny je dole zamkl, aby je nikdo nemohl při jejich poradě vyrušit.</p>
			<p class="MLP_text ParaOverride-1">Toto hromadění důkazu na důkaz pana Monkse vážně rozkolísávalo. Jak v&#160;prohlídce pokračovali a&#160;pořád na nic nepřicházeli, ubývalo jeho dušování ponenáhlu čím dál tím víc na důrazu, až se konečně nyní několikrát velmi posupně zasmál a&#160;přiznal, že to nemohlo být nic jiného než jeho vzrušená fantazie. Odmítl však pro tu noc hovor i&#160;jen slovem obnovit, když si náhle připomněl, že je již po jedné hodině. A&#160;tak se ten roztomilý párek rozešel.</p>
			<hr class="HorizontalRule-1"/>
			<div class="_idFootnotes">
				<div id="footnote-026" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_033.xhtml#footnote-026-backlink">24</a>  Správně „non est inventus (lat.), tj. nebyl nalezen. Klauzule připisovaná v&#160;Anglii šerifem na soudní obsílku nedoručitelnou proto, že obeslaný je v&#160;šerifově obvodě nezvěstný. <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-025" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_033.xhtml#footnote-025-backlink">25</a>  Prima. (Ze staršího argotu.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-024" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_033.xhtml#footnote-024-backlink">26</a>  V&#160;tomto kontextu ve významu čelit, odpovídat. <span class="CharOverride-3">Pozn. red</span>.</p>
				</div>
				<div id="footnote-023" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_033.xhtml#footnote-023-backlink">27</a>  Vrtoch, rozmar. <span class="CharOverride-3">Pozn. red.</span></p>
				</div>
			</div>
		</div>
</body>
</html>
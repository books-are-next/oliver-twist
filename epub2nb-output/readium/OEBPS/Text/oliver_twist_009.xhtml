<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-6</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-6" xml:lang="cs-CZ">
		<div class="Z-kladn--textový-r-meček">
			<p id="_idParaDest-5" class="MLP_uroven2_kapitola ParaOverride-1">Kapitola druhá</p>
			<p class="MLP_text_uprostred_-I- ParaOverride-1">Pojednává o&#160;tom, jak Oliver Twist vyrůstal<br/>a&#160;jakou měl výchovu a&#160;zaopatření</p>
			<p class="MLP_text_bez1radku_-12-0- ParaOverride-1">Příštích osm deset měsíců byl Oliver obětí nepřetržitého a&#160;soustavného šizení a&#160;šalby. Odchovali ho na cumlu. O&#160;hladovém a&#160;zuboženém stavu osiřelého nemluvněte podala správa špitálu v&#160;patřičném čase hlášení správě obce. Správa obce se důstojně dotázala správy špitálu, není-li tou dobou „v ústavě“ ubytována nějaká chovanka, která by byla ve stavu způsobilém poskytovat Oliveru Twistovi něžnou péči a&#160;výživu, jíž mu je zapotřebí. Správa špitálu poníženě odpověděla, že není. Poté správa obce velkomyslně a&#160;lidumilně rozhodla, aby Oliver byl „dán na vychování“ do útulku, čili jinými slovy, poslán do filiálního špitálu asi tři míle vzdáleného, kde se kolem dvaceti třiceti jiných mladistvých provinilců proti chudinským zákonům, nepřetěžovaných ani přemírou potravy, ani přemírou oblečení, válelo celý den po zemi pod mateřským dozorem obstarožní matróny, která tyto hříšníky přijímala za sazbu a&#160;úhradu sedmi a&#160;půl pence za hlavičku na týden. Za sedm a&#160;půl pence se dá pořídit mnoho, rozhodně dost, aby si dítě přecpalo žaludek, až mu je špatně. Tato obstarožní pěstounka byla žena moudrá a&#160;zkušená; věděla, co dětem prospívá&#160;– a&#160;měla velmi přesný pojem o&#160;tom, co prospívá jí. Proto rezervovala větší část týdenního příspěvku pro svou vlastní kapsu a&#160;přidělovala nadějnému obecnímu dorostu dávky ještě hubenější, než jaké mu byly přiřčeny původně. Takto objevila v&#160;minimálním minimu minimum ještě minimálnější<a id="_idTextAnchor000"></a> a&#160;prokázala, že je vskutku mimořádným experimentálním filozofem.</p>
			<p class="MLP_text ParaOverride-1">Kdekdo zná historku o&#160;jiném experimentálním filozofovi, který měl skvělou teorii, že kůň může žít bez žrádla, a&#160;jenž ji dokazoval tak úspěšně, že potřebu svého vlastního koně zredukoval až na jediné stéblo slámy denně, a&#160;byl by z&#160;něho bezesporu vycvičil zvíře velmi ohnivé a&#160;bujné bez jakékoli píce vůbec, nebýt toho, že mu pošlo čtyřiadvacet hodin předtím, než se mělo prvně nasytit pouhým důkladným douškem vzduchu. Naneštěstí pro experimentální filozofii osoby, jejíž ochranné péči svěřili Olivera Twista, setkávalo se praktické provádění <span class="MLP_znak_kurziva_11b">jejího</span> systému obyčejně s&#160;podobným výsledkem: neboť právě v&#160;okamžiku, kdy se dítěti podařilo žít z&#160;nejmenší dávky nejhubenější možné stravy, jako z&#160;udělání se v&#160;osmi a&#160;půl případě z&#160;deseti stávalo, že se svěřenec buďto z&#160;bídy a&#160;zimy roznemohl, nebo vinou nedbalého dohledu spadl do ohně, nebo se nešťastnou náhodou bezmála udusil. A&#160;v&#160;každém takovém případě byl nebohý tvoreček zpravidla povolán na onen svět a&#160;tam se shledal se svými předky, jichž na tomto světě nikdy nepoznal.</p>
			<p class="MLP_text ParaOverride-1">Občas, došlo-li k&#160;nějakému víc než běžně zajímavému soudnímu vyšetřování smrti obecního dítěte, jež bylo přehlédnuto při přestýlání postele nebo nedopatřením smrtelně opařeno, když byl náhodou den mytí&#160;– ačkoli taková nehoda byla velice vzácná, neboť jakýkoli úkon podobný mytí byl v&#160;útulku řídkým úkazem&#160;– porota si zamanula klást nepříjemné otázky nebo farníci buřičsky připojovali své podpisy pod formální protest. Ale podobné troufalosti rychle zneškodnilo dobrozdání ranhojiče a&#160;svědectví obecního serbusa; první z&#160;nich pokaždé mrtvolku pitval a&#160;nic uvnitř nenašel (což bylo nejvýš pravděpodobné) a&#160;druhý odpřisáhl bez výjimky všechno, cokoli na něm obec chtěla, což od něho bylo nesmírně obětavé. Kromě toho pořádal obecní výbor do útulku občasné výpravy a&#160;pokaždé den předtím posílal serbusa se vzkazem, že přijde. Když přišli páni výboři, byly děti upravené a&#160;čisté&#160;– a&#160;co víc by mohli lidé chtít?</p>
			<p class="MLP_text ParaOverride-1">Nelze očekávat, že by takový systém pěstění vydal nějaké zvlášť pozoruhodné nebo bohaté plody. Deváté narozeniny zastihly Olivera Twista jako bledé hubené dítě postavy poněkud drobné&#160;– a&#160;rozhodně útlé. Ale příroda nebo dědičnost zasila do Oliverových prsíček statečného a&#160;houževnatého ducha. Ten měl dík skrovné stravě v&#160;ústavě habaděj místa, kde se rozpínat; a&#160;snad právě té okolnosti lze přičíst, že se hoch vůbec devátých narozenin dožil.</p>
			<p class="MLP_text ParaOverride-1">Leč buď jak buď, den jeho devátých narozenin přišel a&#160;Oliver ho slavil ve vybrané společnosti dvou jiných mladých pánů v&#160;uhelném sklepě, kam byli zamčeni po důkladném výprasku, na němž se podíleli s&#160;Oliverem za to, že si bohapustě troufli mít hlad, když vtom paní Mannovou, správkyni a&#160;velitelku útulku, najednou vylekala nenadálá podívaná na pana Bumbla, obecního serbusa, kterak se pokouší otevřít vrátka zahradní branky.</p>
			<p class="MLP_text ParaOverride-1">„Můj ty smutku! To jsou oni, pane Bumble? To jsou k&#160;nám hosti!“ zvolala paní Mannová, když s&#160;dobře hraným radostným vytržením vystrčila hlavu z&#160;okna. „(Zuzko, přiveď Olivera a&#160;ty dva spratky nahoru a&#160;koukej je umejt.) Namoutě, pane Bumble, ani nevědí, jak mě těší, že jich vidím, ukrutně mě to těší, vašnosti!“</p>
			<p class="MLP_text ParaOverride-1">Jenže pan Bumble byl otylý a&#160;ke všemu cholerik, a&#160;tak místo aby toto srdečné uvítání oplatil mincí podobnou, nejprv strašlivě zalomcoval nízkými vrátky a&#160;potom jim uštědřil kopanec, jaký by nebyla svedla zasadit žádná jiná noha než právě serbusovská.</p>
			<p class="MLP_text ParaOverride-1">„Jezus, jen si představěj,“ zalamentovala paní Mannová a&#160;vyběhla ven, protože všichni tři hoši byli zatím již ze sklepa venku&#160;– „jen si to představěj! Že jsem mohla zapomenout, že je branka zevnitř na rýgl&#160;– kvůli těm mým zlatým dětičkám! Jen jdou dál, vašnosti, líběj dál, pane Bumble, prosim jich!“</p>
			<p class="MLP_text ParaOverride-1">Ačkoli toto pozvání provázelo pukrle, které by bylo dokázalo oblomit i&#160;srdce kostelního výbora, ani v&#160;nejmenším neobměkčilo obecního sluhu.</p>
			<p class="MLP_text ParaOverride-1">„Je tohle podle vás, paní Mannová, uctivý a&#160;patřičný chování,“ ptal se pan Bumble s&#160;úřední holí pevně sevřenou v&#160;pěsti, „nechat obecní činovníky čekat u&#160;zahradní branky, když sem přijdou stran obecní záležitosti, co se tejče obecních sirotků? Uvědomujete si, paní Mannová, že jste, abych se tak vyjádřil, osoba kulaturou<span class="CharOverride-1"><span id="footnote-004-backlink"><a class="_idFootnoteLink _idGenColorInherit" href="../Text/oliver_twist_009.xhtml#footnote-004">3</a></span></span> pověřená a&#160;placená?“</p>
			<p class="MLP_text ParaOverride-1">„Věřej mi, pane Bumble, jenom jsem honem povídala těm pár zlatejm dětičkám, co na nich tolika držej, že k&#160;nám zrovinka jdou,“ odpověděla paní Mannová velmi poníženě.</p>
			<p class="MLP_text ParaOverride-1">Pan Bumble měl velkou představu o&#160;svém řečnickém umění i&#160;o&#160;své důležitosti. Jedno předvedl a&#160;druhé obhájil. Začal jihnout.</p>
			<p class="MLP_text ParaOverride-1">„No, no, paní Mannová,“ opáčil již klidnějším tónem, „může bejt, jak říkáte&#160;– může bejt. Snad abysme šli dovnitř, paní Mannová&#160;– anžto přicházím v&#160;ouřední věci a&#160;musím s&#160;vámi něco vyřídit.“</p>
			<p class="MLP_text ParaOverride-1">Paní Mannová zavedla serbusa do malého pokoje s&#160;cihlovou podlahou, přistrčila mu židli, úslužně mu odebrala dvourohý klobouk i&#160;hůl a&#160;položila je před něho na stůl. Pan Bumble si setřel krůpěje potu, které mu na čelo vehnala chůze, pohlédl zálibně na svůj dvourohák a&#160;usmál se. Ano, usmál se. I&#160;serbusové jsou jen lidé&#160;– a&#160;pan Bumble se usmál.</p>
			<p class="MLP_text ParaOverride-1">„Líběj odpustit, ale nechci jich urazit, co teďka řeknu,“ začala paní Mannová se svůdnou líbezností. „Měli dlouhou cestu, vědí, jinak bych o&#160;tom ani nemukla. Teda líbili by kapku si něčeho líznout, pane Bumble?“</p>
			<p class="MLP_text ParaOverride-1">„Ani kapičku, ani kapičku,“ odmítl pan Bumble sice vlažným, ale důstojným gestem pravé ruky.</p>
			<p class="MLP_text ParaOverride-1">„Já myslím, že si dají říct,“ naléhala paní Mannová, která si všimla tónu jeho odmítnutí i&#160;gesta, jež jeho slova provázelo. „Jen malilinkou kapičku&#160;– s&#160;krapítkem studený vodičky a&#160;s&#160;kouskem cukříčku.“</p>
			<p class="MLP_text ParaOverride-1">Pan Bumble si odkašlal. „No jen malilinkou kapičku,“ domlouvala se paní Mannová.</p>
			<p class="MLP_text ParaOverride-1">„Co to je?“ vyzvídal serbus.</p>
			<p class="MLP_text ParaOverride-1">„Cože to je? No, čeho musím mít pořád krapet v&#160;domě, pane Bumble, abych to mohla těm drahejm dětičkám stříknout do meducínky, když stůňou,“ vysvětlovala paní Mannová a&#160;už otvírala koutnici a&#160;lovila z&#160;ní láhev a&#160;sklenku. „Je to jalovcová. Jich nepodfouknu, vašnosti&#160;– je to jalovcová.“</p>
			<p class="MLP_text ParaOverride-1">„Vy že dětem dáváte takovou meducínu, paní Mannová,“ divil se pan Bumble a&#160;napjatě přitom sledoval zajímavý proces míchání nápoje.</p>
			<p class="MLP_text ParaOverride-1">„Baže dávám, holátkům zlatejm, i&#160;když to je taková drahota,“ odpověděla pěstounka. „To vědí, vašnosti, koukat se na ně, jak mi trpěj rovnou před očima, to bych nesnesla.“</p>
			<p class="MLP_text ParaOverride-1">„To ne,“ přisvědčil pan Bumble pochvalně, „to jistě ne. Inu, jste dobrá ženská, paní Mannová, lidská.“ (Právě postavila sklenici na stůl.) „Využiju první příležitosti, abych to připomněl vejboru, paní Mannová.“ (Tu si přitáhl sklenici k&#160;sobě.) „Cejtíte s&#160;nima jako vlastní matka, paní Mannová.“ (Zamíchal si jalovcový střik.) „No&#160;– s&#160;radostí připíjím na vaše zdraví, paní Mannová!“ a&#160;na jeden lok měl půl sklenice v&#160;sobě.</p>
			<p class="MLP_text ParaOverride-1">„A&#160;teď teda k&#160;věci,“ prohlásil serbus a&#160;vytáhl koženou šrajtofli. „To dítě, co bylo nouzově pokřtěný Oliver Twist, má dneska devět let.“</p>
			<p class="MLP_text ParaOverride-1">„Dejž mu pánbu zdraví!“ skočila mu do řeči paní Mannová a&#160;cípem zástěry si zamnula levé oko do červena.</p>
			<p class="MLP_text ParaOverride-1">„A&#160;přes nabídnutou vodměnu deseti liber, kterou jsme pozdějc zvýšili na dvacet liber, a&#160;přes svrchovaně nejvyšší, a&#160;můžu říct nadlidskou námahu ze strany vobce,“ pokračoval Bumble, „se nám dodneška nepodařilo vypátrat, kdo je jeho otcem ani jaký byl domicil, jméno nebo, hm, stav jeho matky.“</p>
			<p class="MLP_text ParaOverride-1">Paní Mannová spráskla úžasem ruce, ale po krátkém zamyšlení vyhrkla:</p>
			<p class="MLP_text ParaOverride-1">„Jak to teda přijde, že má vůbec nějaký jméno?“ Serbus se velmi pyšně vypjal a&#160;odpověděl: „To jsem mu vynašel já.“</p>
			<p class="MLP_text ParaOverride-1">„Oni, pane Bumble?“</p>
			<p class="MLP_text ParaOverride-1">„Já, paní Mannová. Dáváme našim sebrancům jména podle abecedního pořádku. Poslední byl od S&#160;– pojmenoval jsem ho Swuble. Tenhle byl na T&#160;– tak jsem ho pojmenoval Twist. Ten, co přijde příště, bude Unwin a&#160;další po něm Vilkins. Mám už vymyšlený všecky jména až do konce abecedy&#160;– a&#160;ještě jednou znova kolem, až dojdeme k&#160;Z.“</p>
			<p class="MLP_text ParaOverride-1">„No ne, vašnosti, voni jsou hotovej literák!“ podivila se paní Mannová.</p>
			<p class="MLP_text ParaOverride-1">„Inu, když myslíte,“ odpověděl serbus, tou poklonou zřejmě polichocený, „třeba jsem. Třeba jsem, paní Mannová.“ Dopil jalovcový střik a&#160;dodal: „Anžto je Oliver už moc velkej, aby zůstával tady, vejbor rozhodl, že ho vezme zpátky do špitálu. Sám osobně jdu pro něj, abych ho tam odvedl. Tak mi pro něj štandopede<span class="CharOverride-1"><span id="footnote-003-backlink"><a class="_idFootnoteLink _idGenColorInherit" href="../Text/oliver_twist_009.xhtml#footnote-003">4</a></span></span> pošlete.“</p>
			<p class="MLP_text ParaOverride-1">„Hnedka ho přivedu,“ odpověděla paní Mannová a&#160;vyšla za tím cílem z&#160;pokoje. A&#160;ve chvilce byl Oliver&#160;– z&#160;něhož mezitím odstranili takovou vrstvu zevního povlaku špíny, která mu obalovala obličej a&#160;ruce, jakou bylo možno na jedno umytí odrhnout&#160;– svou dobrotivou ochránkyní přiveden do pokoje.</p>
			<p class="MLP_text ParaOverride-1">„Pokloň se pánovi, Olivere,“ nařídila paní Mannová.</p>
			<p class="MLP_text ParaOverride-1">Oliver vysekl poklonku, která platila dílem serbusovi na židli a&#160;dílem dvourohému kastoru<span class="CharOverride-1"><span id="footnote-002-backlink"><a class="_idFootnoteLink _idGenColorInherit" href="../Text/oliver_twist_009.xhtml#footnote-002">5</a></span></span> na stole.</p>
			<p class="MLP_text ParaOverride-1">„Půjdeš se mnou, Olivere?“ zeptal se pan Bumble majestátním hlasem.</p>
			<p class="MLP_text ParaOverride-1">Už už měl Oliver na jazyku, že strašně rád půjde s&#160;kýmkoli, když vtom zvedl oči a&#160;spatřil paní Mannovou, která se zatím postavila za serbusovu židli a&#160;s&#160;hněvivou tváří hochovi hrozila pěstí. Okamžitě se podle toho pokynu zařídil, neboť příliš často se mu ta pěst zaryla do žeber, aby se mu hluboce nevryla do paměti.</p>
			<p class="MLP_text ParaOverride-1">„Půjde se mnou <span class="MLP_znak_kurziva_11b">ona</span>?“ zeptal se chudák Oliver.</p>
			<p class="MLP_text ParaOverride-1">„Ne, to nemůže,“ odpověděl pan Bumble. „Ale přijde se na tebe sem tam podívat.“</p>
			<p class="MLP_text ParaOverride-1">To nebyla pro hošíka zrovna valná útěcha. Ale třebaže byl ještě malý, přesto měl již dost rozumu, aby sehrál, jako by mu bylo velice líto, že odchází. Přivolat slzy do očí nepůsobilo chlapci žádné velké potíže. Když chce člověk plakat, hlad a&#160;nedávné příkoří jsou znamenití pomocníci a&#160;Oliver se rozplakal vskutku velmi přirozeně. Paní Mannová ho počastovala sterým objetím, a&#160;co Oliver potřeboval mnohem víc, i&#160;krajícem chleba s&#160;máslem&#160;– aby se snad nezdál příliš vyhládlý, až přijde do špitálu. A&#160;tak s&#160;krajícem chleba v&#160;ruce a&#160;s&#160;chudinskou čepičkou z&#160;hnědého sukna na hlavě odcházel Oliver pod dozorem pana Bumbla z&#160;onoho bídného domova, kde tesknotu jeho útlého dětství jaktěživo nezjasnilo jediné vlídné slovo ani pohled. Ale přesto propukl v&#160;srdcelomný nářek, když se za ním branka zavřela. Opouštěl své malé druhy v&#160;bídě, a&#160;ať byli sebeubožejší, byli to jediní přátelé, jaké kdy poznal&#160;– a&#160;prvně v&#160;životě mu jeho dětské srdce prostoupilo vědomí, že je v&#160;tom velkém širém světě sám a&#160;sám.</p>
			<p class="MLP_text ParaOverride-1">Pan Bumble měřil cestu dlouhým rázným krokem a&#160;malý Oliver, který se ho pevně držel za zlatem premovanou manžetu, cupital vedle něho a&#160;na konci každé čtvrtmíle se vyptával, budou-li už „brzo tam“. Na tyto dotazy odpovídal pan Bumble velmi úsečně a&#160;nevrle, neboť chvilková vlídnost, kterou jalovcový střik v&#160;některých srdcích probouzí, tou dobou již vyprchala&#160;– a&#160;znova byl zas jen serbus.</p>
			<p class="MLP_text ParaOverride-1">Oliver nestrávil ve zdech špitálu ještě ani čtvrt hodiny a&#160;sotva stačil spořádat další krajíc chleba, když se pan Bumble, který ho hned po příchodu odevzdal do opatrování jedné stařeně, vrátil se sdělením, že toho dne zasedá rada, a&#160;oznámil mu, že rada řekla, že se k&#160;ní má ihned dostavit.</p>
			<p class="MLP_text ParaOverride-1">Protože si Oliver nedovedl dost jasně představit nějakou radu, která je živá a&#160;umí mluvit, byl tou zprávou téměř omráčený a&#160;nevěděl dost dobře, má-li se smát, nebo plakat. Ale neměl čas o&#160;věci přemýšlet, neboť pan Bumble ho klepl holí napřed do hlavy, aby ho probudil, a&#160;potom do zad, aby ho popohnal; přitom mu poručil, aby šel s&#160;ním, a&#160;odvedl ho do velké vybílené místnosti, kde kolem stolu sedělo nějakých osm deset tlustých pánů. V&#160;čele stolu, usazen v&#160;křesle znatelně výš než ostatní, trůnil obzvlášť tlustý pán s&#160;tváří velmi kulatou a&#160;červenou.</p>
			<p class="MLP_text ParaOverride-1">„Pokloň se vzácné radě,“ řekl Bumble. Oliver si setřel dvě slzičky, které mu ustavičně vázly v&#160;očích, a&#160;protože neviděl nic jiného, co by při honičce mohlo sloužit za „radu“, než stůl, naštěstí se uklonil tomu.</p>
			<p class="MLP_text ParaOverride-1">„Jakpak se jmenuješ, chlapče?“ zeptal se pán na vysokém křesle.</p>
			<p class="MLP_text ParaOverride-1">Při pohledu na tolik pánů padl na Olivera takový strach, že se až roztřásl, a&#160;když ho serbus znovu klepl přes záda, docela se rozplakal. Z&#160;těchto dvou důvodů odpověděl hlasem velmi tichým a&#160;váhavým, načež jeden pán, nápadný svou bílou vestou, řekl, že je blbeček. To byla jistě znamenitá pomoc, jak chlapci dodat odvahy a&#160;zbavit ho všech rozpaků.</p>
			<p class="MLP_text ParaOverride-1">„Chlapče,“ promluvil pán na vysokém křesle, „dávej pozor, co povídám. Myslím, že víš, že jsi sirotek, co?“</p>
			<p class="MLP_text ParaOverride-1">„Co to je, prosím?“ zeptal se chudák Oliver.</p>
			<p class="MLP_text ParaOverride-1">„Ten kluk je doopravdy blbeček&#160;– hned jsem to věděl,“ ozval se pán v&#160;bílé vestě.</p>
			<p class="MLP_text ParaOverride-1">„Ticho!“ napomenul ho pán, který mluvil předtím. „Snad víš, že nemáš ani otce, ani matku a&#160;že tě vychovala obec, to snad víš, ne?“</p>
			<p class="MLP_text ParaOverride-1">„Ano, prosím,“ přisvědčil Oliver v&#160;hořkém pláči.</p>
			<p class="MLP_text ParaOverride-1">„Proč vůbec brečíš?“ zeptal se pán v&#160;bílé vestě. A&#160;věru že to byl úkaz vskutku neobyčejný. Co jen u&#160;všech všudy mohlo být tomu hochovi k&#160;pláči?</p>
			<p class="MLP_text ParaOverride-1">„Doufám, že se každý večer pěkně modlíš,“ připomněl jiný pán drsným hlasem, „a že jako dobrý křesťan ve všech svých modlitbách pamatuješ na ty, co tě živí a&#160;pečují o&#160;tebe.“</p>
			<p class="MLP_text ParaOverride-1">„Ano, prosím,“ vykoktal hošík. Pán, který promluvil poslední, měl nevědomky pravdu. Byl by to býval důkaz vskutku <span class="MLP_znak_kurziva_11b">pravého</span> křesťanství, kdyby se byl Oliver modlil za ty, kdo poskytovali stravu a&#160;péči <span class="MLP_znak_kurziva_11b">jemu</span>. Ale nemodlil se, protože ho tomu nikdo nenaučil.</p>
			<p class="MLP_text ParaOverride-1">„Nuže, hochu, přicházíš sem, aby ses něčemu naučil a&#160;osvojil si nějaké užitečné řemeslo,“ pravil rudolící pán na vysokém křesle.</p>
			<p class="MLP_text ParaOverride-1">„A&#160;tak zítra ráno v&#160;šest začneš dělat konopnou cupaninu,“ dodal nevrlý pán v&#160;bílé vestě.</p>
			<p class="MLP_text ParaOverride-1">Za sloučení obou těchto dobrodiní v&#160;jedinou prostou proceduru, jakou je cupování starých lodních lan na koudel, se Oliver na serbusův příkaz hluboce uklonil a&#160;potom ho jeho strážce chvatně odvedl na velký sál, kde hoch na hrubé, tvrdé pryčně vzlykal, až usnul. Věru skvělý příklad, jak lidumilný je anglický zákon. I&#160;obecním chudým dovoluje spát!</p>
			<p class="MLP_text ParaOverride-1">Nebohý Oliver! Jak tak ležel a&#160;spal v&#160;blahém nevědomí všeho kolem sebe, jistě netušil, že právě téhož dne dospěl výbor k&#160;rozhodnutí, které bude mít lví podíl na tom, jak se budou utvářet všechny jeho příští osudy. Ale stalo se. A&#160;s&#160;tímto výsledkem:</p>
			<p class="MLP_text ParaOverride-1">Členové tohoto výboru byli mužové velice moudří, důvtipní a&#160;hloubaví, a&#160;když se už jednou stalo, že obrátili pozornost k&#160;špitálu, rázem objevili, na co by obyčejní lidé nebyli přišli jaktěživi&#160;– že se v&#160;něm chudým líbí. Že je to učiněný veřejný zábavní podnik pro chudší vrstvy; hostinec, kde se nic nemusí platit, kde se, jak je rok dlouhý, podává bezplatná snídaně, oběd, svačina a&#160;večeře; prostě pozemský ráj, kde je jen samá hra a&#160;žádná práce. „Oho!“ řekl si výbor s&#160;chytráckou tváří. „Od toho tu jsme my, abychom to dali do pořádku&#160;– všemu tomu uděláme krátký konec.“</p>
			<p class="MLP_text ParaOverride-1">A&#160;tak se usnesli na zásadě, že všichni chudí budou mít na vybranou (neboť nikoho nechtějí nutit, kdepak) buďto pomaloučku umřít hlady v&#160;ústavě, nebo rychle mimo něj. S&#160;tím cílem na mysli si od vodárny zajistili nepřetržitou a&#160;neomezenou dodávku vody a&#160;od obchodníka s&#160;obilím občasnou dodávku malých množství ovesné krupice a&#160;vydávali třikrát denně porci řídké kaše, dvakrát v&#160;týdnu s&#160;přídavkem jedné cibule a&#160;v&#160;neděli s&#160;půlkou žemle. S&#160;ohledem na ženy zavedli ještě mnoho jiných moudrých a&#160;lidumilných předpisů, jež není nutné opakovat; poněvadž rozvodové řízení v&#160;Sudích Dvorech bylo velice nákladné, laskavě se uvolili rozlučovat chudé manžele sami, a&#160;místo aby nutili manžela, aby se o&#160;svou rodinu staral, jak si počínali až dosud, prostě mu rodinu odňali a&#160;udělali z&#160;něho svobodného muže! Nelze odhadnout, kolik žadatelů o&#160;úlevu v&#160;těchto dvou bodech by se bylo vyrojilo ze všech společenských vrstev, nebýt tato úleva vázána na špitál. Avšak výboři byli hlavy prozíravé a&#160;proti takovému nebezpečí se pojistili: úleva byla nerozlučně spjata se špitálem a&#160;ovesnou kaší. A&#160;to lidi odstrašovalo.</p>
			<p class="MLP_text ParaOverride-1">Prvních šest měsíců po převedení Olivera Twista se tento režim dodržoval zvlášť přísně. Zpočátku byl trochu drahý, neboť stouply účty pohřebního ústavu a&#160;také bylo nutno dát všem chovancům špitálu zabrat ve švech šaty, které po několika týdnech kašové diety plandaly na jejich vyhublém, scvrklém těle jako pytel. Ale stejně jako se tenčily postavy chovanců, tenčil se i&#160;jejich počet v&#160;ústavě&#160;– a&#160;výbor jásal.</p>
			<p class="MLP_text ParaOverride-1">Místnost, kde hoši dostávali jíst, byla kamenná haluzna s&#160;velkým měděncem na jednom konci, a&#160;z&#160;toho kotle rozdílel správce, za tím účelem opásaný zástěrou a&#160;za asistence jedné nebo dvou špitálnic, v&#160;hodinách jídla sběračkou kaši. Této slavnostní krmě dostal každý hoch polévkový koflík a&#160;nic víc&#160;– vyjma ve dny velkých veřejných svátků, kdy kromě toho dostal ještě osminku libry chleba. Misky nebylo třeba nikdy mýt. Hoši je vždycky vydřeli lžicí, že zas jen svítily, a&#160;když je takto vyleštili (což nikdy netrvalo tuze dlouho, neboť lžíce byly bezmála stejně velké jako misky), seděli s&#160;očima přilepenýma na měděnec s&#160;výrazem tak chtivým, jako by od minuty byli hotovi spolknout nejen kotel, ale i&#160;celé jeho cihlové obezdění; přitom se neúnavně zabývali horlivým cucáním prstů ve snaze zachránit kdejakou zbloudilou kapičku kaše, která jim na ně snad náhodou stříkla. Hoši mívají obyčejně znamenitou chuť k&#160;jídlu. Oliver Twist a&#160;jeho druhové snášeli muka pomalého moření hladem tři měsíce, až konečně byli tak vyhladovělí a&#160;zdivočelí, že jeden hoch, jenž byl na svůj věk velký a&#160;podobné dietě nebýval zvyklý (neboť jeho otec míval malou veřejnou jídelnu), svým kamarádům ponuře naznačil, že nedostane-li denně jednu misku kaše navíc, má strach, aby se jedné krásné noci nesebral a&#160;nesnědl chlapce, který spí vedle něho, a&#160;to byl náhodou slabý pacholíček útlého věku. Velký hoch měl divoký, hladový pohled a&#160;chlapci mu slepě uvěřili. Konala se porada a&#160;metal se los, kdo má toho dne jít po večeři k&#160;správci a&#160;požádat o&#160;přídavek&#160;– a&#160;los padl na Olivera Twista.</p>
			<p class="MLP_text_bez1radku_-12-0- ParaOverride-1">Nadešel večer a&#160;hoši zaujali místa u&#160;stolu. Správce v&#160;obvyklém kuchařském přistrojení se postavil k&#160;měděnci a&#160;jeho špitálské pomocnice si stouply za něj. Každý hoch dostal svou porci kaše a&#160;dlouhou modlitbou se štědře děkovalo za skoupý božídárek. Kaše zmizela; chlapci si začali šuškat a&#160;mrkali na Olivera, jeho přímí sousedé ho šťouchali loktem. Ačkoli ještě takové dítě, byl hlady zoufalý a&#160;z&#160;bídy všeho schopen. Vstal od stolu, s&#160;miskou a&#160;lžicí v&#160;ruce popošel ke správci a&#160;vlastní odvážností poněkud polekaný řekl:</p>
			<p class="MLP_text ParaOverride-1">„Prosím, pane, já bych chtěl ještě trochu.“</p>
			<p class="MLP_text ParaOverride-1">Správce byl tlustý, statný muž&#160;– ale zbledl jako stěna. V&#160;strnulém úžasu poulil několik vteřin na malého buřiče oči a&#160;potom se podepřel o&#160;měděnec, aby neupadl. Pomocnice byly zkoprnělé údivem, hoši strachy.</p>
			<p class="MLP_text ParaOverride-1">„Cože?“ vyrazil ze sebe správce konečně slabým hlasem.</p>
			<p class="MLP_text ParaOverride-1">„Prosím, pane,“ opakoval Oliver, „já bych chtěl ještě trochu.“</p>
			<p class="MLP_text ParaOverride-1">Správce se rozehnal sběračkou Oliverovi po hlavě, sevřel ho v&#160;pažích jako v&#160;kleštích a&#160;ječivým křikem volal serbusa.</p>
			<p class="MLP_text ParaOverride-1">Výbor právě vážně rokoval v&#160;důvěrném sezení, když se pan Bumble ve velkém rozčilení vřítil do síně a&#160;na adresu pána na vysokém křesle vyhrkl:</p>
			<p class="MLP_text ParaOverride-1">„Pane Limbkins! Odpusťte, prosím, vašnosti, ale Oliver Twist chtěl ještě!“</p>
			<p class="MLP_text ParaOverride-1">Všemi to trhlo. Na kdekteré tváři se zračilo zděšení. „Ještě?“ opáčil pan Limbkins. „Vzpamatujte se, Bumble, a&#160;odpovězte mi jasně. Rozumím vám dobře, že chtěl ještě, když už snědl večeři vyměřenou stravovacím řádem?“</p>
			<p class="MLP_text ParaOverride-1">„Ano, prosím,“ přisvědčil Bumble.</p>
			<p class="MLP_text ParaOverride-1">„Ten kluk bude viset,“ prohodil pán v&#160;bílé vestě. „Ten kluk bude jednou viset, to vím.“</p>
			<p class="MLP_text ParaOverride-1">Nikdo s&#160;proroctvím jasnozřivého pána nepolemizoval. Rozpředla se živá rozprava. Nařídili Olivera okamžitě zavřít do separace a&#160;druhý den vylepili na vnější stranu vrat vyhlášku nabízející odměnu pěti liber komukoli, kdo obci sejme z&#160;beder starost o&#160;Olivera Twista. Čili jinými slovy, nabízeli pět liber a&#160;Olivera Twista komukoli, ať muži nebo ženě, kdo potřebuje učedníka na jakékoli řemeslo, obchod nebo zaměstnání.</p>
			<p class="MLP_text ParaOverride-1">„Nic jsem ještě v&#160;životě nevěděl tak jistě,“ prohlásil pán v&#160;bílé vestě, když nazítří ráno klepal na vrata a&#160;četl si ceduli, „nic jsem v&#160;životě nevěděl tak jistě, jako že tenhle kluk bude jednou viset.“</p>
			<p class="MLP_text ParaOverride-1">Poněvadž zamýšlím v&#160;dalším ukázat, měl-li pán v&#160;bílé vestě pravdu nebo ne, ubíral bych možná tomuto vyprávění na zajímavosti (za předpokladu, že vůbec zajímavé je), kdybych se odvážil napovědět již nyní, vzal-li život Olivera Twista takový násilný konec nebo ne.</p>
			<hr class="HorizontalRule-1"/>
			<div class="_idFootnotes">
				<div id="footnote-004" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_009.xhtml#footnote-004-backlink">3</a>  Zkomoleně kolatura, kolaturní, to jest farnost, farnostní ve smyslu obec, obecní. (Ze staršího argotu.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-003" class="_idFootnote">
					<p class="MLP_pozn_pod_carou"><a class="_idFootnoteAnchor _idGenColorInherit" href="../Text/oliver_twist_009.xhtml#footnote-003-backlink">4</a>  Zkomolenina lat.&#160;<a href="https://la.wiktionary.org/wiki/stare"><span class="CharOverride-3">stante</span></a><span class="CharOverride-3">&#160;</span><a href="https://la.wiktionary.org/wiki/pes"><span class="CharOverride-3">pede</span></a>&#160;čili „stojícíma nohama“, ve významu ihned. <span class="CharOverride-3">Pozn. red.</span></p>
				</div>
				<div id="footnote-002" class="_idFootnote">
					<p class="MLP_pozn_pod_carou"><a class="_idFootnoteAnchor _idGenColorInherit" href="../Text/oliver_twist_009.xhtml#footnote-002-backlink">5</a>  Druh tvrdého klobouku. <span class="CharOverride-3">Pozn. red</span>.</p>
				</div>
			</div>
		</div>
</body>
</html>
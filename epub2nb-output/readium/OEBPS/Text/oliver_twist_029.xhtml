<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-26</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-26" xml:lang="cs-CZ">
		<div class="Z-kladn--textový-r-meček">
			<p id="_idParaDest-25" class="MLP_uroven2_kapitola ParaOverride-1">Kapitola dvacátá druhá</p>
			<p class="MLP_text_uprostred_-I- ParaOverride-1">Vloupání</p>
			<p class="MLP_text_bez1radku_-12-0- ParaOverride-1">„Hola!“ zaburácel hlučný a&#160;drsný hlas, sotva vkročili do chodby.</p>
			<p class="MLP_text ParaOverride-1">„Nedělej takovej kravál,“ řekl Sikes a&#160;zastrčil závoru. „Rožni, Toby, posviť!“</p>
			<p class="MLP_text ParaOverride-1">„Aha, můj kumpán!“ zvolal týž hlas. „Posviť, Barney&#160;– posviť! Uveď přeci pána, Barney&#160;– nejdřív se ale probuď, jestli ti to nevadí.“</p>
			<p class="MLP_text ParaOverride-1">Majitel hlasu nejspíš hodil po osobě, k&#160;níž mluvil, zouvákem nebo nějakým podobným předmětem, aby ji vyburcoval z&#160;dřímoty, neboť bylo slyšet dunivou ránu, jako když prudce dopadne nějaké dřevěné těleso, a&#160;potom nesrozumitelné brumlání jako od člověka, který už docela nespí a&#160;ještě docela nebdí.</p>
			<p class="MLP_text ParaOverride-1">„Neslyšíš?“ rozkřikl se týž hlas. „V&#160;chodbě je Bill Sikes a&#160;nemá mu kdo dělat honory, a&#160;ty tady chrápeš, jako kdybys každý jídlo zapíjel opiovou tinkturou, jestli ničím silnějším. Seš už krapet čerstvější, nebo potřebuješ tímhle železným svícnem, aby ses probudil pořádně?“</p>
			<p class="MLP_text ParaOverride-1">Když výslech dospěl k&#160;tomuto dotazu, ozvalo se chvatné šourání sešmaťchaných škrpálů po holé podlaze světnice a&#160;ze dveří po pravé ruce se vynořila napřed nedomrlá svíčka a&#160;za ní postava téhož individua, které, jak jsme zde popsali již dříve, trpělo oním neduhem, že mluvilo nosem, a&#160;asistovalo v&#160;hospodě na Saffron Hillu v&#160;hodnosti číšníka.</p>
			<p class="MLP_text ParaOverride-1">„Joj, pan Sikes!“ zahuhňal Barney s&#160;radostí, ať již opravdovou nebo líčenou. „Jen dou dál, prosím, jen dou dál!“</p>
			<p class="MLP_text ParaOverride-1">„Maž! Ty se hrň první,“ řekl Sikes a&#160;postrčil Olivera před sebe. „Rychlej, nebo ti šlápnu na paty!“</p>
			<p class="MLP_text ParaOverride-1">Jen ještě zahučel kletbu na jeho loudavost a&#160;již strkal Olivera před sebou, a&#160;tak vešli do nízké tmavé místnosti, kde v&#160;krbu hořel čoudivý oheň a&#160;kde kromě dvou tří rozbitých židlí a&#160;jednoho stolu stál prastarý divan, na němž se v&#160;plné délce rozvaloval muž, s&#160;nohama o&#160;hodně výš položenýma než hlava, a&#160;pokuřoval si z&#160;dlouhé hliněnky. Měl na sobě skořicový kabát elegantního střihu s&#160;velkými mosaznými knoflíky, oranžový nákrčník, hrubou, křiklavou vestu s&#160;tureckým vzorem a&#160;drapové podkolenice. Pan Crackit (byl to totiž on) neoplýval zvlášť hojným porostem ani na hlavě, ani na tváři; ale co měl, všechno bylo rezavého zbarvení a&#160;nakroucené do dlouhých spirálových loken, jimiž si občas prostrkával některý z&#160;neobyčejně špinavých prstů, ozdobených obrovskými sprostými prsteny. Byl maličko větší než průměr a&#160;zjevně měl poněkud slabé nohy; tato okolnost však ani v&#160;nejmenším nekalila jeho obdiv k&#160;vlastním holínkám, které si na jejich vyvýšeném stanovišti prohlížel s&#160;živým zalíbením.</p>
			<p class="MLP_text ParaOverride-1">„Bille, hochu milá,“ pronesla tato osobnost a&#160;otočila hlavu ke dveřím, „to jsem rád, že tě vidím! Už jsem se skoro bál, že jsi s&#160;tím praštil. V&#160;tom pádě bych si to byl troufnul na vlastní pěst. Ho-ho!“</p>
			<p class="MLP_text ParaOverride-1">Zároveň s&#160;tímto výkřikem, který vyrazil velmi překvapeným tónem, když zrakem spočinul na Oliverovi, se pan Toby Crackit zvedl do sedu a&#160;tázal se, kdo to je.</p>
			<p class="MLP_text ParaOverride-1">„Ten kluk. Přeci ten kluk!“ odpověděl Sikes a&#160;přitáhl si židli k&#160;ohni.</p>
			<p class="MLP_text ParaOverride-1">„Jeden z&#160;těch mládenců od pana Fagina,“ zahuhňal Barney a&#160;zazubil se.</p>
			<p class="MLP_text ParaOverride-1">„Vod Fagina, i&#160;heleme!“ zvolal Toby a&#160;zadíval se na Olivera. „Kostelový jemnostbáby se maj na co těšit, to bude na jejich kapsy kluk k&#160;nezaplacení! Ten ksicht je pro něj hotovej kapitál.“</p>
			<p class="MLP_text ParaOverride-1">„Tak dost&#160;– to by už stačilo,“ přerušil ho netrpělivě Sikes a&#160;vstal, naklonil se nad zpola ležícího přítele a&#160;pošeptal mu do ucha pár slov. Pan Crackit se tomu nehorázně rozesmál a&#160;poctil Olivera dlouhým užaslým pohledem.</p>
			<p class="MLP_text ParaOverride-1">„No,“ pravil Sikes, když se opět posadil, „a jestli nám dáš něco zakousnout a&#160;loknout, než bude čas jít, tak nám krapet zvedneš animo&#160;– když nikomu jinýmu, tak aspoň mně. Posaď se k&#160;vohni, pacholíčku, a&#160;vodpočiň si&#160;– budeš s&#160;náma ještě dnes muset ven, třeba už ne moc daleko.“ Oliver se v&#160;němém a&#160;bázlivém údivu zadíval na Sikese, a&#160;když si k&#160;ohni přitáhl stoličku a&#160;posadil se, opřel si rozbolenou hlavu o&#160;ruce a&#160;stěží vůbec věděl, kde vlastně je nebo co se kolem něho děje.</p>
			<p class="MLP_text ParaOverride-1">„Tak teda,“ prohlásil Toby, když mladý žid postavil na stůl láhev a&#160;k&#160;snědku zbytky, co dům dal, „na štístko tej fachy!“ Vstal, aby přání stvrdil faktickým připitím; nejdřív opatrně uložil prázdnou dýmku do kouta a&#160;potom přistoupil ke stolu, nalil si sklenici pálenky a&#160;naráz ji obrátil do sebe. Pan Sikes učinil totéž.</p>
			<p class="MLP_text ParaOverride-1">„A&#160;slzu klukovi,“ řekl Toby a&#160;nalil vinnou sklenku do půlky. „Hoď to do sebe, ty lilium.“</p>
			<p class="MLP_text ParaOverride-1">„Doopravdy,“ začal Oliver a&#160;žalostně se zahleděl mužovi do tváře, „doopravdy já…“</p>
			<p class="MLP_text ParaOverride-1">„Hoď to do sebe!“ opakoval Toby. „Nebo si myslíš, že nevím, co ti udělá dobře? Řekni mu, ať to vyzunkne, Bille.“</p>
			<p class="MLP_text ParaOverride-1">„To bych ti radil!“ řekl Sikes a&#160;plácl si rukou na kapsu. „Herdek filek, jestli s&#160;ním není víc trápení než s&#160;celým škopkem Lišáků! Vypij to, spratku neřádná&#160;– vypij to!“</p>
			<p class="MLP_text ParaOverride-1">Oliver, výhružnými posunky obou mužů poděšený, do sebe chvatně nalil obsah sklenky a&#160;hned vzápětí se prudce rozkašlal, což rozveselilo Tobyho Crackita i&#160;Barneyho, ba dokonce vyloudilo úsměv i&#160;na tváři nevrlého pana Sikese.</p>
			<p class="MLP_text ParaOverride-1">Když to bylo odbyto a&#160;Sikes ukojil hlad (Oliver do sebe nemohl dostat nic než kousek chlebové kůrky, který ho přinutili spolknout), oba muži si lehli na židle, aby si krátce zdřímli. Oliver zůstal sedět na stoličce u&#160;krbu. Barney se zabalil do deky a&#160;natáhl se na podlahu těsně u&#160;krbové mřížky.</p>
			<p class="MLP_text ParaOverride-1">Nějakou chvíli spali, nebo aspoň vypadali, že spí; nikdo sebou nehnul kromě Barneyho, který jednou dvakrát vstal a&#160;přiložil na oheň uhlí. Oliver upadl do těžké dřímoty a&#160;hlavou mu táhly obrazy, jak se nazdařbůh vláčí po chmurných polních cestách nebo bloumá po tmavém hřbitově, nebo znovu prožívá tu či onu událost minulého dne, když ho pojednou probudil Toby Crackit, který prudce vyskočil a&#160;hlásil, že je půl druhé.</p>
			<p class="MLP_text ParaOverride-1">V&#160;mžiku byli na nohou také druzí dva a&#160;všichni se čile otáčeli v&#160;pilných přípravách. Sikes a&#160;jeho společník si omotali krk i&#160;bradu velkým tmavým šátkem a&#160;oblékli si plášť; Barney otevřel almárku ve zdi, vytahoval z&#160;ní rozličné předměty a&#160;cpal je chvatně do kapes.</p>
			<p class="MLP_text ParaOverride-1">„Moje šplejchačky, Barney,“ přikázal Toby Crackit.</p>
			<p class="MLP_text ParaOverride-1">„Tumáte,“ zahuhňal Barney v&#160;odpověď a&#160;podal mu dvě bambitky. „Sám jste je nabíjel.“</p>
			<p class="MLP_text ParaOverride-1">„No dobrá,“ řekl Toby a&#160;schoval je do kapes. „A&#160;co žábra?“</p>
			<p class="MLP_text ParaOverride-1">„Ty mám já,“ pravil Sikes.</p>
			<p class="MLP_text ParaOverride-1">„A&#160;flór, klimenty, póry, blikny<span class="CharOverride-1"><span id="footnote-021-backlink"><a class="_idFootnoteLink _idGenColorInherit" href="../Text/oliver_twist_029.xhtml#footnote-021">22</a></span></span>&#160;– nic se nezapomnělo?“ vyptával se Toby, mezitímco si do poutka pod šosem kabátu zastrkával malé páčidlo.</p>
			<p class="MLP_text ParaOverride-1">„Všechno v&#160;rychtyku,“ opáčil jeho kumpán. „Dej sem ty špejle, Barney. To je vono.“</p>
			<p class="MLP_text ParaOverride-1">S&#160;těmi slovy přijal z&#160;Barneyho rukou tlustou sukovici a&#160;Barney, když dal ještě druhou Tobymu, hbitě pokračoval v&#160;dopínání peleríny Oliverovi.</p>
			<p class="MLP_text ParaOverride-1">„Tak dem,“ řekl Sikes a&#160;natáhl ruku.</p>
			<p class="MLP_text ParaOverride-1">Oliver, který byl nezvyklou námahou i&#160;pobytem na čerstvém vzduchu a&#160;nápojem mu vnuceným úplně otupělý, mechanicky vložil ruku do ruky Sikesovy, právě za tím cílem vztažené.</p>
			<p class="MLP_text ParaOverride-1">„Vem ho za druhou, Toby,“ poručil Sikes. „Běž se mrknout ven, Barney!“</p>
			<p class="MLP_text ParaOverride-1">Muž odešel ke dveřím a&#160;vrátil se se zprávou, že všude je klid. Oba lupiči s&#160;Oliverem mezi sebou vyšli ven. Barney, který nejdřív zase všechno pozavíral, se znovu zabalil jako předtím a&#160;ve chviličce opět usnul.</p>
			<p class="MLP_text ParaOverride-1">Bylo teď tma jako v&#160;pytli. Mlha byla daleko hustší než v&#160;první půli noci a&#160;vzduch byl tak nasáklý, že ačkoli nepršelo, měl Oliver v&#160;několika minutách po odchodu z&#160;domu vlasy i&#160;obočí od polozmrzlé vlhkosti, která plula nad krajem, úplně ztuhlé. Přešli most a&#160;kráčeli vytrvale ke světlům, která Oliver viděl již dříve zvečera. Nebyla od nich nijak tuze daleko, a&#160;protože šlapali hezky řízně, brzo dorazili do Chertsey.</p>
			<p class="MLP_text ParaOverride-1">„Naber to rovnou přes město,“ zašeptal Sikes. „Dneska se jistě nenatrefí živá duše, aby nás viděla.“</p>
			<p class="MLP_text ParaOverride-1">Toby souhlasil, a&#160;chvátali tedy po hlavní třídě městečka, která byla v&#160;tu pozdní hodinu úplně opuštěná. Tu a&#160;tam zářilo z&#160;některého okna ložnice tlumené světlo a&#160;noční ticho občas protrhl drsný štěkot psů. Ale venku nebylo človíčka. Nechali město za zády, právě když hodiny na kostele odbíjely druhou.</p>
			<p class="MLP_text ParaOverride-1">Ještě zrychlili krok a&#160;zahnuli po cestě odbočující vlevo. Když ušli asi čtvrt míle, zastavili před samostatným domem obehnaným zdí a&#160;Toby Crackit, který nesečkal ani tolik, co by důkladně nabral dech, se v&#160;mžiku vyšvihl na její hřeben.</p>
			<p class="MLP_text ParaOverride-1">„Teďka kluk,“ řekl Toby. „Zvedni ho, já ho sem vytáhnu.“</p>
			<p class="MLP_text ParaOverride-1">Než se Oliver stačil vůbec ohlédnout, popadl ho Sikes pod rameny a&#160;ve třech čtyřech vteřinách se již hoch válel s&#160;Tobym v&#160;trávě na druhé straně zdi. Vzápětí se přehoupl i&#160;Sikes a&#160;všichni tři se opatrně plížili k&#160;domu.</p>
			<p class="MLP_text ParaOverride-1">A&#160;teprve v&#160;té chvíli si Oliver, hořem a&#160;hrůzou téměř smyslů zbavený, prvně uvědomil, že cílem výpravy je vloupání a&#160;loupežná krádež, ne-li dokonce vražda. Sepjal ruce a&#160;bezděky vyrazil tlumenný výkřik zděšení. Před očima se mu udělaly mžitky, na popelavé tváři mu vyrazil studený pot, nohy mu vypověděly službu&#160;– a&#160;padl na kolena.</p>
			<p class="MLP_text ParaOverride-1">„Vstaň!“ zasyčel Sikes, vzteky celý roztřesený, a&#160;vytáhl z&#160;kapsy bambitku. „Vstaň, nebo ti rozstříknu mozek po trávě!“</p>
			<p class="MLP_text ParaOverride-1">„Ach pro boha živého, pusťte mě!“ úpěl Oliver. „Pusťte mě a&#160;nech­te mě utéct a&#160;umřít tady v&#160;polích. Nikdy se už k&#160;Londýnu ani nepřiblížím, už nikdy, nikdy. Ach, prosím vás, mějte se mnou slitování a&#160;nenuťte mě krást. Pro lásku všech jasných andělů, co sídlí na nebesích, mějte se mnou slitování!“</p>
			<p class="MLP_text ParaOverride-1">Muž, jímž měla tato prosba pohnout, zazlořečil strašlivou kletbou a&#160;již mířil nataženou bambitkou, když vtom mu ji Toby vyrazil z&#160;ruky, dlaní zacpal hochovi ústa a&#160;už ho vklekl k&#160;domu.</p>
			<p class="MLP_text ParaOverride-1">„Ticho,“ okřikl ho Toby, „tohle tady nepude. Cekni ještě slovo, a&#160;sám tě vyřídím&#160;– cáknu tě přes hlavu, ani nevzdechneš. To nedělá rámus a&#160;je to stejně zaručený a&#160;vo moc elegantnější. Heleď, Bille, vypáč tuhle vokenici. Teď už je docela vochotnej, na to dám krk. Já už viděl protřelejší fakany v&#160;jeho letech vyvádět v&#160;první chvíli navlas stejně jako von, když byla studená noc.“</p>
			<p class="MLP_text ParaOverride-1">Sikes, který svolával strašlivé kletby na Faginovu hlavu za to, že jim na takovou výpravu dal s&#160;sebou Olivera, zatím zápolil s&#160;páčidlem energicky, ale téměř bez hluku. Po kratší chvíli a&#160;s&#160;menší pomocí Tobyho okenice, na kterou ten předtím ukázal, povolila a&#160;dala se otočit v&#160;závěsech.</p>
			<p class="MLP_text ParaOverride-1">Bylo to mřížové okénko ve výši asi pěti a&#160;půl stopy nad zemí v&#160;zadní části domu, které vedlo do kuchyňské přípravny nebo malé varny piva na konci chodby. Otvor byl tak malý, že obyvatelé domu pravděpodobně nepokládali za potřebné zabezpečovat ho důkladněji; ale přesto byl natolik velký, aby se jím protáhl hoch Oliverova vzrůstu. Dostačilo velice krátké uplatnění páně Sikesova umu, aby zdolal závoru okenního křídla, a&#160;vbrzku zelo dokořán i&#160;to.</p>
			<p class="MLP_text ParaOverride-1">„Teď poslouchej, ty vyžle,“ zašeptal Sikes, vytáhl z&#160;kapsy zlodějskou lucerničku a&#160;pustil její světlo přímo Oliverovi do tváře. „Já tě teď prostrčím tady tou dírou. Vemeš si tohle světlo a&#160;pudeš zticha nahoru po schodech, co jsou rovnou před tebou, a&#160;dál přes malou síňku k&#160;hlavním dveřím. Ty vodemkneš a&#160;pustíš nás dovnitř.“</p>
			<p class="MLP_text ParaOverride-1">„Jedna závora na nich je tak vysoko, že na ni nedosáhneš,“ přihlásil se k&#160;slovu Toby. „Stoupni si na některou židli, co jsou v&#160;síni. Jsou tam tři, Bille, a&#160;na každý velikánskej modrej jednorožec a&#160;zlatý vidle, to je erbovní znamení tý starý paní.“</p>
			<p class="MLP_text ParaOverride-1">„Přestaneš už jednou kušnit?“ opáčil Sikes s&#160;výhružným pohledem. „Dveře vod tý komory jsou vodevřený, jo?“</p>
			<p class="MLP_text ParaOverride-1">„Dokořán,“ odpověděl Toby, když napřed ještě nahlédl dovnitř, aby se přesvědčil. „V&#160;tom je právě ta finta, že je nechávaj pořád vodevřený a&#160;zaháknutý, aby se pes, kterej tam má pelech, moh cárat po síni, když mu není do spaní. Ha, ha! Ale Barney ho dneska vodlákal! Móc šikovný!“</p>
			<p class="MLP_text ParaOverride-1">Ačkoli pan Crackit mluvil šeptem téměř neslyšitelným a&#160;smál se úplně bezhlučně, Sikes mu velitelsky poručil, aby byl zticha a&#160;hleděl si práce. Toby projevil poslušnost tím, že nejdřív vytáhl svou lucerničku a&#160;postavil ji na zem; potom se pod oknem pevně rozkročil, opřel se hlavou o&#160;zeď a&#160;rukama o&#160;kolena tak udělal ze svých zad stoličku. Sotvaže tak učinil, Sikes se na něj vyšvihl, opatrně prostrčil Olivera okénkem nohama napřed, a&#160;aniž pustil jeho límec z&#160;ruky, šťastně ho postavil na podlahu dovnitř.</p>
			<p class="MLP_text ParaOverride-1">„Vem si tuhle lucernu,“ řekl Sikes a&#160;protáhl hlavu do komory. „Vidíš ty schody před sebou?“</p>
			<p class="MLP_text ParaOverride-1">Oliver, víc mrtvý než živý, vyhrkl: „Ano.“ Sikes ukázal hlavní bambitky k&#160;domovním dveřím a&#160;stručně ho upozornil, aby pamatoval, že ho celou cestu má na mušce, a&#160;kdyby zaváhal, v&#160;ten moment, že bude po něm.</p>
			<p class="MLP_text ParaOverride-1">„V&#160;minutce to máš hotovo,“ dodal Sikes týmž tlumeným šeptem. „Hnedka, jak tě pustím, udělej svoje. Pst, slyšíš?“</p>
			<p class="MLP_text ParaOverride-1">„Co je?“ šeptl druhý muž.</p>
			<p class="MLP_text ParaOverride-1">Napjatě se zaposlouchali.</p>
			<p class="MLP_text ParaOverride-1">„Nic,“ odpověděl Sikes a&#160;pustil Olivera. „Běž!“</p>
			<p class="MLP_text ParaOverride-1">V&#160;této kratičké chvilce, kterou měl, aby dal rozum dohromady, se hoch pevně rozhodl, že ať už ho ten pokus stojí život nebo ne, za kaž­dou cenu zkusí vyběhnout ze síně do patra a&#160;zburcovat rodinu. Zaujat touto myšlenkou, ihned vykročil, třebaže pokradmu.</p>
			<p class="MLP_text ParaOverride-1">„Pojď zpátky!“ zvolal náhle Sikes hlasitě. „Zpátky!“</p>
			<p class="MLP_text ParaOverride-1">Nenadálé přerušení hlubokého ticha v&#160;domě, jakož i&#160;hlasitý výkřik, který se ozval vzápětí, tak vyděsily Olivera, že upustil lucernu a&#160;dočista nevěděl, má-li jít dál, nebo utíkat.</p>
			<p class="MLP_text ParaOverride-1">Výkřik se opakoval&#160;– ukázalo se světlo&#160;– mátoha dvou vylekaných nedooblečených mužů na horním konci schodů mu mžikla před očima&#160;– záblesk&#160;– dunivá rána&#160;– kouř&#160;– kdesi třesknutí, ale nevěděl kde&#160;– a&#160;zapotácel se dozadu.</p>
			<p class="MLP_text ParaOverride-1">Sikes na okamžik zmizel, ale hned se zase vztyčil a&#160;popadl ho za límec ještě dřív, než se dým rozešel. Vypálil z&#160;vlastní bambitky po mužích, kteří již ustupovali, a&#160;vytáhl chlapce nahoru.</p>
			<p class="MLP_text ParaOverride-1">„Přitiskni si tu ruku víc k&#160;tělu,“ řekl mu Sikes, když ho protahoval okénkem. „Hele, Toby, podej mi ňákej šátek. Trefili ho. Honem! Fix, ten kluk krvácí!“</p>
			<p class="MLP_text ParaOverride-1">Potom se rozlehlo hlasité řinčení zvonce a&#160;do toho se mísil rachot střelných ran, pokřik lidských hlasů a&#160;dojem, že ho někdo rychlým tempem unáší po nerovné půdě. A&#160;pak začaly všechny ty zvuky v&#160;dálce splývat a&#160;hochovo srdce obestřel pocit smrtelného chladu&#160;– a&#160;dál už nic víc neviděl ani neslyšel.</p>
			<hr class="HorizontalRule-1"/>
			<div class="_idFootnotes">
				<div id="footnote-021" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_029.xhtml#footnote-021-backlink">22</a>  Maska, paklíče, vrtáky, zlodějská svítilna. (Ze staršího argotu.) <span class="CharOverride-3">Pozn. překl</span>.</p>
				</div>
			</div>
		</div>
</body>
</html>
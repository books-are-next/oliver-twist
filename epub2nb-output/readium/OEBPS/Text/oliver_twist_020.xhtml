<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-17" xml:lang="cs-CZ">
		<div class="Z-kladn--textový-r-meček">
			<p id="_idParaDest-16" class="MLP_uroven2_kapitola ParaOverride-1">Kapitola třináctá</p>
			<p class="MLP_text_uprostred_-I- ParaOverride-1">Inteligentnímu čtenáři se představuje několik nových známých <br/>a&#160;v&#160;souvislosti s&#160;nimi se vyprávějí rozličné zajímavosti, <br/>které mají vztah k&#160;tomuto příběhu</p>
			<p class="MLP_text_bez1radku_-12-0- ParaOverride-1">„Kde je Oliver?“ vyhrkl žid a&#160;se zlověstným výrazem se zdvihl. „Kde je ten hoch?“</p>
			<p class="MLP_text ParaOverride-1">Mladí zlodějové pozorovali svého učitele, jako by je jeho zuřivost lekala, a&#160;nejistě pokukovali jeden po druhém. Ale neodpovídali.</p>
			<p class="MLP_text ParaOverride-1">„Co se s&#160;tím hochem stalo?“ procedil žid, popadl Lišáka pevně za límec a&#160;se strašlivým proklínáním mu pohrozil. „Mluv, nebo tě zaškrtím!“</p>
			<p class="MLP_text ParaOverride-1">Pan Fagin vypadal, jako by to myslel tak ukrutně vážně, že Čódl Bates, který považoval za moudré ve všech případech dbát opatrnosti a&#160;rozhodně nepokládal za vyloučené, že by při škrcení mohl přijít na řadu druhý, padl na kolena a&#160;z&#160;plných plic spustil hlasitý, táhlý a&#160;vytrvalý řev&#160;– něco mezi bučením rozzuřeného býka a&#160;rykem hlásné trouby.</p>
			<p class="MLP_text ParaOverride-1">„Budeš mluvit nebo ne!“ zahřímal žid a&#160;zacloumal Lišákem tak prudce, že připadalo jako učiněný zázrak, že se hoch vůbec ve svém velkém kabátě udržel.</p>
			<p class="MLP_text ParaOverride-1">„No, chytli ho šnůrové<span class="CharOverride-1"><span id="footnote-014-backlink"><a class="_idFootnoteLink _idGenColorInherit" href="../Text/oliver_twist_020.xhtml#footnote-014">12</a></span></span>, a&#160;to je všecko,“ odpověděl Lišák nasupeně. „Helejte, pusťte mě, jo!“ A&#160;když se jediným škubnutím úplně vysmekl z&#160;velkého kabátu a&#160;nechal ho židovi v&#160;rukou, popadl Lišák opékací vidličku a&#160;učinil výpad proti vestě šprýmovného starého pána&#160;– výpad, který by byl, kdyby byl zasáhl cíl, vypustil o&#160;trochu víc šprýmovnosti, než by se bylo dalo snadno nahradit.</p>
			<p class="MLP_text ParaOverride-1">V&#160;tomto nenadálém nebezpečí žid uskočil s&#160;větší mrštností, než by se bylo dalo očekávat u&#160;člověka zdánlivě tak sešlého věkem, popadl cínový džbánek a&#160;chystal se ho vrhnout útočníkovi na hlavu. Ale protože právě v&#160;tom okamžiku upoutalo jeho pozornost přímo příšerné zavytí Čódla Batese, změnil náhle směr a&#160;cíl a&#160;mrštil plným džbánkem rovnou po řečeném mladém pánovi.</p>
			<p class="MLP_text ParaOverride-1">„U&#160;všech sakrů, co je to zase za melu?“ zavrčel nějaký hluboký hlas. „Kdo to tady po mně hodil? Eště dobře, že mě cáklo jen pivo, a&#160;ne džbánek, jinak bych byl někoho vodkrouh. To jsem moh vědět, že nikdo než takovej hnusnej zazobanej, zlodějskej, ukecanej starej židák si může dovolit plejtvat jiným pitím než vodou&#160;– ani tou ne, ledaže každej kvartál vohne vodárnu. Nač ten randál, Fagine? Kruci, dyť mám celej šátek na krku zbryndanej pivem! Deš sem, neřáde jeden potměšilá&#160;– co čučíš venku, jako by ses za svýho pána styděl! Deš sem!“</p>
			<p class="MLP_text ParaOverride-1">Muž, který vrčel tato slova, byl statný, rozložitý, asi pětatřicetiletý chlapík v&#160;černém manšestrovém kabátě, velmi ušpiněných drapových podkolenicích, šněrovacích botkách a&#160;v&#160;šedivých bavlněných punčochách, které obepínaly svalnaté nohy se silně baňatými lýtky&#160;– nohy onoho druhu, jaké v&#160;podobném ustrojení vždycky vypadají nedokonale a&#160;neúplně obuté, nekrášlí-li je pár pout. Na hlavě měl hnědý klobouk a&#160;kolem krku špinavý pestrý hedvábný šátek, jehož dlouhými roztřepanými cípy si při řeči stíral z&#160;tváře pivo. Když se otřel, ukázal světu široký hrubý obličej, zarostlý třídenním strniskem, a&#160;dvojici zlostně zakaboněných očí, z&#160;nichž jedno jevilo rozličné pestrobarevné známky, že je nedávno pošramotila nějaká rána.</p>
			<p class="MLP_text ParaOverride-1">„Deš sem, slyšíš!“ zavrčel tento roztomilý lotr.</p>
			<p class="MLP_text ParaOverride-1">Do světnice se vploužil bílý huňatý pes s&#160;hlavou na dvaceti různých místech podrápanou a&#160;porvanou.</p>
			<p class="MLP_text ParaOverride-1">„Proč jsi nepřišel hned?“ rozkřikl se muž. „Se mi zdá, že samou pejchou se už ke mně nechceš před lidma vůbec znát, co? Lehni!“</p>
			<p class="MLP_text ParaOverride-1">Tento rozkaz doprovodil takovým kopancem, že zvíře odletělo až na druhý konec světnice. Ale nejspíš tomu bylo již dlouho zvyklé, neboť ani nehleslo, docela klidně se schoulilo do kouta, mrkajíc svýma velice ohyzdnýma očima snad dvacetkrát za minutu, zřejmě se věnovalo zevrubné prohlídce místnosti.</p>
			<p class="MLP_text ParaOverride-1">„Jak si to představuješ? Ty, takovej chamtivej, hrabivej, ne-na-syt-nej starej pasr<span class="CharOverride-1"><span id="footnote-013-backlink"><a class="_idFootnoteLink _idGenColorInherit" href="../Text/oliver_twist_020.xhtml#footnote-013">13</a></span></span>, chceš tejrat svoje hochy?“ řekl muž a&#160;rozvážně se posadil. „Divím se, že tě nezamordujou. Bejt na jejich místě já, tak tě voddělám. Kdybych se bejval učil u&#160;tebe, tak jsem tě voddělal už dávno a&#160;potom&#160;– ne, tebe bych neprodal, protože ty nejseš dobrej k&#160;ničemu jinýmu než tě naložit do špiritusu a&#160;ukazovat jako extra hnusnou zrůdu, a&#160;já myslím, že tak velký flašky vůbec skláři nefoukaj.“</p>
			<p class="MLP_text ParaOverride-1">„Tišej, tišej, pane Sikes,“ šeptal žid celý roztřesený, „ne tak nahlas!“</p>
			<p class="MLP_text ParaOverride-1">„Toho ‚pána‘ si vodpusť,“ opáčil zlotřilec, „jak začneš pánovat, tak máš vždycky za lubem nějakou všivárnu. Moje meno znáš, tak si jen hezky posluž! Však já mu hanbu neudělám, až přijde čas.“</p>
			<p class="MLP_text ParaOverride-1">„Na, dobře&#160;– budiž to teda Bill Sikes!“ řekl žid s&#160;podlízavou ponížeností. „Zdá se, že máte špatnou náladu, Bille.“</p>
			<p class="MLP_text ParaOverride-1">„Možná, že mám,“ připustil Sikes, „ale podle mýho jsi pořádně z&#160;míry taky ty, ledaže to myslíš zrovna tak neškodně, když kolem sebe mlátíš cínovejma džbánkama, jako když breptáš a&#160;–“</p>
			<p class="MLP_text ParaOverride-1">„Blázníte?“ skočil mu do řeči žid a&#160;zároveň chytil muže za rukáv a&#160;ukázal na oba hochy.</p>
			<p class="MLP_text ParaOverride-1">Pan Sikes se spokojil s&#160;tím, že si pod levým uchem zavázal pomyslný uzel a&#160;šklíbivě škubl hlavou k&#160;pravému rameni; této němoherní scéně žid očividně dokonale porozuměl. Potom hantýrkovými výrazy, kterými celý svůj rozhovor bohatě špikoval, ale které by byly zcela nesrozumitelné, kdybychom je zde citovali, požádal žida o&#160;skleničku kořalky.</p>
			<p class="MLP_text ParaOverride-1">„A&#160;bacha, abys ji nevotrávil,“ dodal pan Sikes a&#160;položil si klobouk na stůl.</p>
			<p class="MLP_text ParaOverride-1">To bylo řečeno v&#160;žertu; ale kdyby sedící muž byl mohl vidět zlodušský úšklebek, s&#160;nímž si žid skousl bledý ret, když se otáčel ke kredenci, nebyl by možná pokládal to své varování za zcela zbytečné, ani touhu (ne-li víc) vinopalníkův dovedný výrobek vylepšit za přání šprýmovnému srdci starého pána tuze vzdálené.</p>
			<p class="MLP_text ParaOverride-1">Když do sebe obrátil dvě nebo tři sklenky pálenky, uráčil se pan Sikes poctít trochou pozornosti i&#160;mladé pány, a&#160;tento milostivý čin vedl k&#160;rozhovoru, v&#160;němž oba hoši obšírně a&#160;zevrubně vylíčili příčinu i&#160;způsob Oliverova zatčení s&#160;takovými příkrasami a&#160;odchylkami od pravdy, jaké se za daných okolností zdály Lišákovi nejprospěšnější.</p>
			<p class="MLP_text ParaOverride-1">„Mám strach,“ řekl žid, „aby snad třeba něco nebleptnul, co by nás přivedlo do maléru&#160;–“</p>
			<p class="MLP_text ParaOverride-1">„To je nejvýš pravděpodobný,“ odsekl Sikes se škodolibým úsměškem. „Máš po firmě, Fagine.“</p>
			<p class="MLP_text ParaOverride-1">„A&#160;mám strach, víte,“ pokračoval žid, jako kdyby si nebyl toho přerušení vůbec všiml, a&#160;při řeči hleděl upřeně na svého kumpána, „mám strach, že jestli to praskne s&#160;námi, praskne to třeba ještě s&#160;hezkou řádkou jinejch&#160;– a&#160;v&#160;tom případě že byste vy, milánku, dopadl o&#160;hodně hůř, než bych dopadl já.“</p>
			<p class="MLP_text ParaOverride-1">Muž sebou škubl a&#160;zuřivě se otočil na žida. Ale starý pán měl ramena vysoko pokrčená, že mu sahala až k&#160;uším, a&#160;prázdnýma očima civěl nepřítomně na protější stěnu.</p>
			<p class="MLP_text ParaOverride-1">Zavládlo dlouhé mlčení. Každý člen ctihodného tovaryšstva se zdál pohřížený do vlastních úvah, ani psa nevyjímaje; ten podle všelijakého potutelného olizování tlamy soudě patrně promýšlel útok na nohy prvního pána nebo dámy, které se mu nahodí do cesty, až vyjde ven na ulici.</p>
			<p class="MLP_text ParaOverride-1">„Někdo musí vyzvědět, co se stalo na tej stanici,“ řekl pan Sikes mnohem tišším tónem, než jakým mluvil od začátku, co vešel do místnosti.</p>
			<p class="MLP_text ParaOverride-1">Žid přikývl na souhlas.</p>
			<p class="MLP_text ParaOverride-1">„Jestli nic nepích a&#160;je vodsouzenej, tak se není co bát, dokud zas nevyleze,“ pokračoval pan Sikes, „a pak si s&#160;ním musíme poradit. Nějak ho musíme dostat.“</p>
			<p class="MLP_text ParaOverride-1">Žid opět přikývl.</p>
			<p class="MLP_text ParaOverride-1">Bylo sice zřejmé, že navržený válečný plán je rozumný, ale jeho přijetí se bohužel stavěla do cesty jedna velmi pádná překážka. Tou byla okolnost, že jak Lišák, tak Čódl Bates i&#160;Fagin a&#160;pan William Sikes, náhodou všichni do jednoho chovali prudkou a&#160;hluboce zakořeněnou nechuť přiblížit se ke kterékoli policejní stanici z&#160;jakéhokoli důvodu i&#160;pod jakoukoli záminkou.</p>
			<p class="MLP_text ParaOverride-1">Těžko hádat, jak dlouho by tak byli třebas seděli a&#160;pohlíželi jeden na druhého ve stavu nejistoty, svého druhu nikoli právě nejpříjemnější. Je však zbytečné činit v&#160;té věci nějaké dohady, neboť nenadálý příchod oněch dvou mladých dam, které Oliver poznal při jejich nedávné návštěvě, znovu rozproudil hovor.</p>
			<p class="MLP_text ParaOverride-1">„To je ono, právě vhod!“ ozval se žid. „Tuhle Betsy půjde&#160;– viď, milánku?“</p>
			<p class="MLP_text ParaOverride-1">„Kampak?“ opáčila mladá dáma.</p>
			<p class="MLP_text ParaOverride-1">„Ale jenom kousek tady na stanici, milánku,“ odpověděl žid nasládle.</p>
			<p class="MLP_text ParaOverride-1">Po zásluze dlužno mladé dámě přiznat, že neprohlásila výslovně, že nikam nepůjde, nýbrž projevila pouze důrazné a&#160;naléhavé přání, „aby ji ďas, jestli půjde“&#160;– kterážto zdvořile a&#160;jemnocitně vyhýbavá odpověď dokazuje, že mladá dáma byla obdařena onou vrozenou uhlazeností, která nesnese, aby způsobila bližnímu bolest přímým a&#160;příkrým odmítnutím.</p>
			<p class="MLP_text ParaOverride-1">Žid protáhl obličej. Otočil se od jmenované mladé dámy, která byla skvěle, ne-li dokonce oslnivě vyšňořena v&#160;červených šatech, zelených botkách a&#160;žlutých papilotách<span class="CharOverride-1"><span id="footnote-012-backlink"><a class="_idFootnoteLink _idGenColorInherit" href="../Text/oliver_twist_020.xhtml#footnote-012">14</a></span></span>, a&#160;obrátil se k&#160;druhé dívce.</p>
			<p class="MLP_text ParaOverride-1">„Na, Nancy,“ pronesl žid konejšivým tónem, „co říkáš ty, milánku?“</p>
			<p class="MLP_text ParaOverride-1">„Že z&#160;toho nic nebude, Fagine&#160;– a&#160;tak nemá smysl, abyste se dál namáhal,“ odpověděla Nancy.</p>
			<p class="MLP_text ParaOverride-1">„Jak to vlastně myslíš?“ ozval se pan Sikes a&#160;nevrle zdvihl oči od stolu.</p>
			<p class="MLP_text ParaOverride-1">„Tak jak to říkám, Bille,“ odpověděla dáma s&#160;vyrovnaným klidem.</p>
			<p class="MLP_text ParaOverride-1">„Ale dyť na to jsi zrovna jak stvořená,“ dovozoval pan Sikes, „nikdo tě přeci v&#160;týhle končině vůbec nezná.“</p>
			<p class="MLP_text ParaOverride-1">„A&#160;protože taky o&#160;žádný věhlas ani za mák nestojím, Bille,“ odpověděla Nancy týmž rozvážným tónem jako předtím, „vždycky říkám spíš ne než jo.“</p>
			<p class="MLP_text ParaOverride-1">„Vona půjde, Fagine,“ rozhodl Sikes.</p>
			<p class="MLP_text ParaOverride-1">„Ne, Fagine, nepůjde,“ opřela se Nancy.</p>
			<p class="MLP_text ParaOverride-1">„Jo, Fagine, půjde,“ potvrdil Sikes.</p>
			<p class="MLP_text ParaOverride-1">A&#160;pan Sikes měl pravdu. Pod střídavým náporem hrozeb, slibů a&#160;pozorností se tato dáma dala konečně přemluvit, že se žádaného úkolu podejme. Ji od toho arci nezdržovaly tytéž zřetele a&#160;pohnutky jako její roztomilou přítelkyni, neboť se do okolí ulice Field Lane přistěhovala teprve nedávno ze vzdáleného, ale noblesního předměstí Ratcliffe, a&#160;proto ji netížily tytéž obavy, že by ji mohl poznat někdo z&#160;jejich četných známostí.</p>
			<p class="MLP_text ParaOverride-1">A&#160;tak si tedy slečna Nancy uvázala přes šaty čistou bílou zástěrku a&#160;papírové natáčky zastrkala pod klopený slaměný klobouček&#160;– kteréžto oba oděvní doplňky dodala židova nepřeberná garderoba&#160;– a&#160;chystala se vyjít za svým posláním.</p>
			<p class="MLP_text ParaOverride-1">„Momentíček, milánku, počkej,“ zadržel ji žid a&#160;vylovil ještě košíček s&#160;víkem. „To si vem do ruky. Vypadá to slušněj, milánku.“</p>
			<p class="MLP_text ParaOverride-1">„A&#160;dej jí klíč vod dveří, Fagine, ať ho nese v&#160;druhý,“ řekl Sikes, „to vypadá ještě krapet věrnějc a&#160;solidnějc.“</p>
			<p class="MLP_text ParaOverride-1">„Ja, ja, milánku, pravda pravdoucí,“ přisvědčil žid, když mladé dámě zavěsil na ukazováček pravé ruky veliký klíč od domovních vrat. „Tak! Výborně! Ja, výborně, milánku!“ liboval si žid a&#160;mnul si ruce.</p>
			<p class="MLP_text ParaOverride-1">„Ach, můj bratříček! Můj ubohý, zlatý, roztomilý, nevinný bratříček!“ zvolala Nancy, propukla v&#160;pláč a&#160;v&#160;šíleném zármutku lomila rukama i&#160;s&#160;košíčkem a&#160;domovním klíčem. „Co se s&#160;ním jen stalo? Kam ho jen zavlíkli? Achich, slitujte se přece, páni, a&#160;povězte mi, co s&#160;tím drahým hochem udělali! Slitujte se přece, páni, prosím vás, a&#160;povězte mi to!“</p>
			<p class="MLP_text ParaOverride-1">Když k&#160;nezměrnému gaudiu svých posluchačů nejvýš žalostným a&#160;srdcervoucím tónem vychrlila tuto lamentaci, slečna Nancy se odmlčela, zamrkala na společnost, s&#160;úsměvem pokývla všem dokola a&#160;zmizela.</p>
			<p class="MLP_text ParaOverride-1">„Ja, milánkové, je to mazaná holka, moc mazaná,“ otočil se žid k&#160;svým mladým přátelům a&#160;mezi řečí vážně pokyvoval hlavou, jako by jim tím němě kladl na srdce, aby si ze zářného příkladu, který právě viděli, vzali vzor.</p>
			<p class="MLP_text ParaOverride-1">„Je vozdobou ženskýho pokolení,“ prohlásil pan Sikes, nalil si skleničku a&#160;udeřil ohromnou pěstí do stolu. „Tak na její zdraví! A&#160;aby všecky byly jako vona!“</p>
			<p class="MLP_text ParaOverride-1">Mezitímco se na znamenitou Nancy pěly tyto i&#160;mnohé jiné chvalořeči, pospíchala tato mladá dáma na policejní stanici, kam také přes trošek přirozené bázlivosti vyvěrající z&#160;toho, že jde ulicemi sama a&#160;bez ochrany, krátce nato dorazila zcela bez úhony.</p>
			<p class="MLP_text ParaOverride-1">Vstoupila zadním vchodem, lehce zaklepala klíčem na dveře jedné cely a&#160;poslouchala. Ale zevnitř se nic neozývalo&#160;– zakašlala tedy a&#160;znovu poslouchala. Stále však nepřicházela odpověď&#160;– tedy promluvila.</p>
			<p class="MLP_text ParaOverride-1">„Oli, miláčku!“ zašeptala Nancy něžným hláskem. „Oli, jsi tam?“</p>
			<p class="MLP_text ParaOverride-1">Uvnitř nebyl nikdo než běžný bosý zločinec, kterého sebrali a&#160;zavřeli, protože hrál na flétnu, a&#160;kterého, když mu to provinění proti lidské společnosti bylo jasně dokázáno, pan Fang zcela patřičně odsoudil k&#160;jednomu měsíci káznice&#160;– s&#160;případnou a&#160;kratochvilnou poznámkou, že má-li již tolik dechu nazbyt, rozhodně prospěšněji ho uplatní v&#160;šlapacím kole než na hudebním nástroji. Neodpovídal, protože měl myšlenky úplně zaměstnané hořekováním nad ztrátou flétny, kterou mu zabavili ve prospěch veřejné pokladny, a&#160;Nancy tedy přešla k&#160;další cele a&#160;zaklepala tam.</p>
			<p class="MLP_text ParaOverride-1">„No?“ ozval se slabý a&#160;mdlý hlas.</p>
			<p class="MLP_text ParaOverride-1">„Není tam nějaký malý hoch?“ zeptala se Nancy, když napřed zavzlykala.</p>
			<p class="MLP_text ParaOverride-1">„Ne,“ odpověděl hlas, „bůh chraň!“</p>
			<p class="MLP_text ParaOverride-1">To byl pětašedesátiletý tulák, odsouzený do vězení za to, že na flétnu nehrál čili jinými slovy, že žebral po ulicích a&#160;nedělal nic pro své živobytí. V&#160;další cele byl jiný muž, odsouzený do téhož vězení za to, že bez koncese hauzíroval s&#160;plechovými rendlíky, čímž pro své živobytí něco dělal&#160;– v&#160;rozporu s&#160;důchodkovými předpisy.</p>
			<p class="MLP_text ParaOverride-1">Jelikož však žádný z&#160;těchto zločinců na jméno Oliver neslyšel, ani o&#160;hochovi nevěděl, zamířila Nancy rovnou k&#160;drsnému, ale bodrému dozorci v&#160;pruhované vestě a&#160;s&#160;přežalostným nářkem a&#160;bědováním, jehož žalost ještě stupňovalo hbité a&#160;působivé manipulování s&#160;domovním klíčem a&#160;košíčkem, se dožadovala vydání svého drahého bratříčka.</p>
			<p class="MLP_text ParaOverride-1">„Copak ho mám já, děvenko?“ ohradil se staroch.</p>
			<p class="MLP_text ParaOverride-1">„Tak kde je?“ zaječela Nancy, jakoby žalem smyslů zbavená.</p>
			<p class="MLP_text ParaOverride-1">„No má ho přec ten pán,“ odpověděl dozorce.</p>
			<p class="MLP_text ParaOverride-1">„Který pán? Ach, dobrotivé nebe! Který pán?“ hořekovala Nancy.</p>
			<p class="MLP_text ParaOverride-1">V&#160;odpověď na tuto přerývanou otázku staroch hluboce zarmou­cené sestřičce vysvětlil, že se Oliverovi udělalo v&#160;jednací síni špatně, že na základě výpovědi jednoho svědka, který dotvrdil, že krádež spáchal jiný hoch&#160;– toho prý nechytli&#160;– byl Oliver propuštěn a&#160;žalobce si ho odvezl v&#160;bezvědomém stavu do svého domova; ale pokud šlo o&#160;ten, nevěděl sdílný vypravěč nic víc než to, že je někde v&#160;Pentonvillu, neboť prý zaslechl to slovo padnout, když pán dával příkazy drožkáři.</p>
			<p class="MLP_text ParaOverride-1">Pod strašlivou tíhou obav a&#160;nejistoty se zdrcená mladá žena dovrávorala k&#160;bráně, a&#160;když pak změnila potácivou chůzi v&#160;hbitý běh, vrátila se nejklikatější a&#160;nejsložitější cestou, jakou si jen dovedla vymyslit, do židova příbytku.</p>
			<p class="MLP_text ParaOverride-1">Jen si pan Bill Sikes doposlechl hlášení o&#160;výsledku výpravy, již s&#160;velkým spěchem k&#160;sobě povolal bílého psa, nasadil si klobouk a&#160;kvapně odešel; tak kvapně, že neobětoval ani vteřinku času na zdvořilý obyčej, aby společnosti řekl slovo na rozloučenou.</p>
			<p class="MLP_text ParaOverride-1">„Musíme vědět, kde je, milánkové&#160;– musíme ho najít,“ prohlásil žid ve velkém rozčilení. „Ty, Čódl, teď nemáš jinou práci než cábrovat po ulicích, dokud nám o&#160;něm nesplašíš nějaké zprávy! Víš, Nancy, najít se prostě musí, milánku. S&#160;celou tou věcí spoléhám na tebe, milánku&#160;– na tebe a&#160;na Lišáka! Počkejte, počkejte,“ dodal žid a&#160;roztřesenou rukou odemkl zásuvku, „tuhle máte peníze. Já pro dnešek ten kvelb<span class="CharOverride-1"><span id="footnote-011-backlink"><a class="_idFootnoteLink _idGenColorInherit" href="../Text/oliver_twist_020.xhtml#footnote-011">15</a></span></span> tady zavřu. Však víte, kde mě hledat! Nezdržujte se tu ani minutku. Ani vteřinku, milánkové!“</p>
			<p class="MLP_text ParaOverride-1">S&#160;těmi slovy je vystrkal z&#160;místnosti, a&#160;když za nimi pečlivě zamkl na dva západy a&#160;zasunul závoru na dveřích, vylovil z&#160;tajné skrýše skříňku, kterou kdysi bezděky vytáhl před Oliverem. Potom si začal chvatně schovávat hodinky a&#160;šperky do kapes pod šaty.</p>
			<p class="MLP_text ParaOverride-1">Z&#160;tohoto zaměstnání ho vytrhlo ostré zaťukání na dveře. „Kdo je tam?“ křikl pisklavým tónem.</p>
			<p class="MLP_text ParaOverride-1">„Já!“ odpověděl mu klíčovou dírkou Lišákův hlas.</p>
			<p class="MLP_text ParaOverride-1">„Co zas?“ štěkl žid netrpělivě.</p>
			<p class="MLP_text ParaOverride-1">„Nancy vzkazuje, jestli se má unést do druhýho kvelbu?“ vyřizoval Lišák.</p>
			<p class="MLP_text ParaOverride-1">„Ja,“ odpověděl žid, „ať ho drapne, kde chce. Najděte ho, jen ho najděte, to stačí! Já už budu vědět, co dál&#160;– žádný strachy.“</p>
			<p class="MLP_text ParaOverride-1">Výrostek v&#160;odpověď chápavě zabrumlal a&#160;rozběhl se ze schodů za svými druhy.</p>
			<p class="MLP_text ParaOverride-1">„Prozatím ještě nic nepích,“ řekl si žid, když se opět věnoval svému zaneprázdnění. „Kdyby si u&#160;těch svejch novejch přátel chtěl s&#160;námi vyplachovat papulu, tak ještě pořád mu ji dovedem zacpat!“</p>
			<hr class="HorizontalRule-1"/>
			<div class="_idFootnotes">
				<div id="footnote-014" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_020.xhtml#footnote-014-backlink">12</a>  Policisté (zvláště tajní). (Ze staršího argotu.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-013" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_020.xhtml#footnote-013-backlink">13</a>  Překupník kradeného zboží. (Ze staršího argotu.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-012" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_020.xhtml#footnote-012-backlink">14</a>  Natáčky na vlasy. <span class="MLP_znak_kurziva_9b CharOverride-2">Pozn. red.</span></p>
				</div>
				<div id="footnote-011" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_020.xhtml#footnote-011-backlink">15</a>  Pokoj, lokál, úkryt. (Ze staršího argotu.) <span class="MLP_znak_kurziva_9b CharOverride-2">Pozn. překl.</span></p>
				</div>
			</div>
		</div>
</body>
</html>
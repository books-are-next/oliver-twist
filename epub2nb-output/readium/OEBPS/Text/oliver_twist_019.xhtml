<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-16</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-16" xml:lang="cs-CZ">
		<div class="Z-kladn--textový-r-meček">
			<p id="_idParaDest-15" class="MLP_uroven2_kapitola ParaOverride-1">Kapitola dvanáctá</p>
			<p class="MLP_text_uprostred_-I- ParaOverride-1">V&#160;níž se Oliverovi dostane lepší péče, než jaké se těšil kdy předtím, <br/>a&#160;v&#160;níž se vyprávění vrací k&#160;šprýmovnému starému pánovi <br/>a&#160;jeho mladistvým druhům</p>
			<p class="MLP_text_bez1radku_-12-0- ParaOverride-1">Kočár hrčel a&#160;rachotil téměř po téže půdě, po které šlapal Oliver, když v&#160;Lišákově společnosti prvně vkročil do Londýna; dojel touž cestou až k&#160;Andělu v&#160;Islingtonu, kde pak zabočil jiným směrem, až konečně zastavil před hezkým domem v&#160;tiché, stinné ulici blízko Pentonvillu. Tam bez minutky meškání zchystali postel a&#160;pod dohledem pana Brownlowa do ní pečlivě a&#160;pohodlně uložili jeho mladého chráněnce; a&#160;tam ho pak také ošetřovali s&#160;laskavostí a&#160;péčí, která neznala mezí.</p>
			<p class="MLP_text ParaOverride-1">Ale po mnoho dní zůstal Oliver v&#160;bezvědomí a&#160;veškerou dobrotu svých nových přátel vůbec nevnímal. Slunce vyšlo a&#160;zapadlo, a&#160;znovu vyšlo a&#160;zapadlo, a&#160;poté ještě mnohokrát&#160;– a&#160;stále ležel hoch natažen na svém lůžku neklidném a&#160;tratil se v&#160;suchém a&#160;sžíravém žáru horečky. Červ nekoná své dílo na mrtvém těle jistěji, než je na živém koná tento pomalu stravující doutnavý oheň.</p>
			<p class="MLP_text ParaOverride-1">Slabý a&#160;hubený a&#160;sinavě bledý se konečně probral, jako by se probouzel z&#160;nějakého dlouhého a&#160;nepokojného snu. Chabě se zvedl na posteli a&#160;s&#160;hlavou opřenou o&#160;třaslavou ruku se úzkostlivě rozhlížel kolem.</p>
			<p class="MLP_text ParaOverride-1">„Co je to za pokoj? Kam mě to odnesli?“ ptal se Oliver. „Tohle není to místo, kde jsem usnul.“</p>
			<p class="MLP_text ParaOverride-1">Byl velmi malátný a&#160;slabý, a&#160;proto ta slova pronesl chabým hlasem, ale přesto je někdo okamžitě zaslechl. Záclona v&#160;hlavách lůžka se chvatně rozhrnula a&#160;s&#160;rukou, která ji odhrnovala, vstala z&#160;křesla stojícího hned vedle, v&#160;němž až dosud seděla a&#160;něco šila, stará paní mateřského vzhledu, velmi čistě a&#160;pěkně ustrojená.</p>
			<p class="MLP_text ParaOverride-1">„Pšš, synáčku,“ řekla stará paní něžně. „Musíš zachovat úplný klid, nebo jinak budeš zase nemocný. A&#160;bylo ti moc zle&#160;– tak zle, že ti hůř už skoro být nemohlo. Hezky si zase lehni&#160;– tak jsi hodný!“ S&#160;těmi slovy položila stará paní velmi jemně Oliverovi hlavu na polštář, a&#160;když mu uhladila vlasy z&#160;čela, zadívala se mu do tváře tak přívětivě a&#160;láskyplně, že neodolal, aby jí svou vychrtlou ručičku nevložil do dlaně a&#160;neovinul si její ruku kolem krku.</p>
			<p class="MLP_text ParaOverride-1">„Pro spasení boží!“ vzdychla stará paní se slzami v&#160;očích. „Takový vděčný drobeček! A&#160;milý a&#160;hezký! Jak by asi bylo jeho matce, kdyby u&#160;něho seděla jako já a&#160;mohla ho teď tak vidět!“</p>
			<p class="MLP_text ParaOverride-1">„Možná že mě vidí,“ zašeptal Oliver a&#160;sepjal ruce. „Možná že u&#160;mě seděla. Skoro mi připadá, jako že u&#160;mě opravdu seděla.“</p>
			<p class="MLP_text ParaOverride-1">„To byla jen ta horečka, synáčku,“ řekla stará paní konejšivě.</p>
			<p class="MLP_text ParaOverride-1">„Asi, to nejspíš,“ přisvědčil Oliver, „protože nebe je od nás hrozně daleko a&#160;všichni jsou tam moc šťastní, než aby odtamtud chodili sem dolů k&#160;posteli nemocného chudého chlapce. Ale jestli věděla, že jsem nemocný, jistě mě litovala i&#160;tam, protože byla sama moc nemocná, než umřela. Ne, ne, rozhodně o&#160;mně vůbec neví nic,“ dodal Oliver po krátkém odmlčení. „Kdyby byla viděla, jak mě ztloukli, bylo by ji to rozesmutnilo&#160;– a&#160;když se mi o&#160;ní zdálo, pokaždé měla líbezný obličej a&#160;vypadala šťastně.“</p>
			<p class="MLP_text ParaOverride-1">Na to stará paní neodpověděla, nýbrž pouze si nejdřív utřela oči a&#160;hned po nich i&#160;brýle ležící na prošívané přikrývce, jako kdyby spolu s&#160;oněmi obličejovými rysy tvořily nedílný celek, a&#160;potom přinesla Oliverovi nějaký studený nápoj. A&#160;když se napil, pohladila ho po tváři a&#160;řekla mu, že musí ležet docela klidně, nebo jinak že bude znovu nemocný.</p>
			<p class="MLP_text ParaOverride-1">Oliver tedy ležel velmi pokojně&#160;– dílem proto, že chtěl tu laskavou starou paní ve všem přesně uposlechnout, a&#160;dílem proto, abychom řekli pravdu, že ho těch pár slov, která právě promluvil, úplně vyčerpalo. Z&#160;lehké dřímoty, která ho ve chviličce obestřela, ho probudil plamen svíčky, a&#160;když se přiblížila až k&#160;posteli, spatřil v&#160;její záři nějakého pána s&#160;velmi velkými a&#160;hlasitě tikajícími zlatými hodinkami v&#160;ruce; ten mu ohmatal puls a&#160;vyjádřil se, že mu je už o&#160;hodně líp.</p>
			<p class="MLP_text ParaOverride-1">„Co, maličký, že už ti je o&#160;hodně líp, viď‘?“ zeptal se pán.</p>
			<p class="MLP_text ParaOverride-1">„Ano, prosím, děkuji,“ přisvědčil Oliver.</p>
			<p class="MLP_text ParaOverride-1">„Hned jsem to věděl,“ pokračoval pán. „A&#160;máš taky hlad, viď?“</p>
			<p class="MLP_text ParaOverride-1">„Ne, prosím,“ odpověděl Oliver.</p>
			<p class="MLP_text ParaOverride-1">„Hm!“ hrkl pán. „Hned jsem to věděl. Nemá hlad, paní Bedwinová,“ ohlásil pán s&#160;nadmíru moudrou tváří.</p>
			<p class="MLP_text ParaOverride-1">Stará paní se uctivě maličko uklonila hlavou, což jako by říkalo, že pokládá doktora za velice chytrého. Doktor byl očividně téhož mínění.</p>
			<p class="MLP_text ParaOverride-1">„Jsi ospalý, viď, maličký?“ ptal se doktor dál.</p>
			<p class="MLP_text ParaOverride-1">„Ne, prosím,“ odpověděl Oliver.</p>
			<p class="MLP_text ParaOverride-1">„Nejsi,“ opakoval doktor s&#160;velmi zkušeným a&#160;uspokojivým výrazem. „Ovšemže nejsi. Ani žízeň nemáš. Nebo máš?“</p>
			<p class="MLP_text ParaOverride-1">„Ano, prosím, velkou,“ odpověděl Oliver.</p>
			<p class="MLP_text ParaOverride-1">„Přesně, jak jsem očekával, paní Bedwinová,“ prohlásil doktor. „Je to úplně přirozené, že má žízeň. Můžete mu podat trochu čaje, prosím, a&#160;sem tam kousek suché topinky&#160;– bez másla. Moc ho nebalte, prosím, aby se příliš nezahřál, ale dejte zase pozor, abyste ho nenechala příliš prostydnout&#160;– budete tak laskava?“</p>
			<p class="MLP_text ParaOverride-1">Stará paní udělala pukrlátko. A&#160;když pak doktor ještě ochutnal Oliverův chladný nápoj a&#160;vyslovil se o&#160;něm se zdrženlivým uznáním, chvatně odešel; jak sestupoval ze schodů, boty mu velmi důležitě a&#160;blahobytně vrzaly.</p>
			<p class="MLP_text ParaOverride-1">Brzo po jeho odchodu Oliver znovu usnul; když se probudil, bylo bezmála dvanáct hodin. Krátce potom mu stará paní něžně popřála dobrou noc a&#160;zanechala ho péči tlusté stařeny, která právě přišla a&#160;v&#160;malém ranečku si s&#160;sebou přinesla malou modlitební knížku a&#160;velký noční čepec. Když si natáhla čepec na hlavu a&#160;modlitby položila na stůl, řekla stařena Oliverovi, že ho přišla do rána ošetřovat, přitáhla si židli až k&#160;samému krbu a&#160;ve chvilce tloukla špačky. Její klímání zpestřovaly v&#160;krátkých přestávkách rozličné hekavé a&#160;chrčivé zvuky a&#160;tu a&#160;tam nějaké to přepadnutí dopředu, což však nemělo žádný horší následek, než že si občas řádně podrbala nos a&#160;pak znovu zas usnula.</p>
			<p class="MLP_text ParaOverride-1">A&#160;tak se noc pomaličku vlekla. Oliver ještě nějakou chvíli ležel a&#160;bděl, počítal kolečka světla, která se odrazem od stínítka nočního knůtku promítala na strop, nebo mdlým zrakem sledoval spletitý vzorek papírové tapety na stěně. Tma a&#160;hluboké ticho v&#160;pokoji byly tíživě vážné, a&#160;když v&#160;chlapcově mysli probudily vědomí, že se v&#160;těch zdech po mnoho dní a&#160;nocí vznášela smrt a&#160;že by je ještě stále mohla naplnit chmurou a&#160;hrůzou své strašlivé přítomnosti, tu zabořil tvář do polštáře a&#160;vroucně vzýval dobrotivé nebe.</p>
			<p class="MLP_text ParaOverride-1">Ponenáhlu se pohřížil do onoho hlubokého a&#160;klidného spánku, jaký přináší jedině úleva od právě přestálých útrap, do onoho tichého a&#160;pokojného odpočinku, z&#160;něhož se probudit je bolest. To kdyby byla smrt, kdo, táži se, by chtěl být znovu probuzen ke všem těm zápasům a&#160;bouřím života&#160;– ke všem jeho starostem o&#160;přítomnost, jeho obavám o&#160;budoucnost, a&#160;především k&#160;jeho trudným vzpomínkám na minulost?</p>
			<p class="MLP_text ParaOverride-1">Byl už několik hodin bílý den, když Oliver otevřel oči; bylo mu veselo a&#160;cítil se spokojený. Krize nemoci byla bezesporu již překonána. Opět patřil světu.</p>
			<p class="MLP_text ParaOverride-1">Po třech dnech byl již schopen sedět v&#160;lenošce, důkladně vystlané polštáři, a&#160;poněvadž byl dosud tuze slabý, aby mohl chodit, dala si ho paní Bedwinová snést dolů do pokojíka pro hospodyni, který jí patřil. Když ho tam usadila ke krbu, posadila se hodná stará paní také, a&#160;protože ji pohled na to, oč se mu již daří lépe, plnil nemalou radostí, vzápětí propukla v&#160;usedavý pláč.</p>
			<p class="MLP_text ParaOverride-1">„Nic si z&#160;toho mého pláče nedělej, synáčku,“ pravila stará paní. „Já si prostě občas musím takhle od srdce poplakat. No vidíš, už je po všem&#160;– a&#160;je mi zas docela dobře.“</p>
			<p class="MLP_text ParaOverride-1">„Jste na mě hrozně, hrozně hodná, paní,“ řekl Oliver.</p>
			<p class="MLP_text ParaOverride-1">„No, s&#160;tím si teď hlavu nelámej, synáčku,“ pravila stará paní, „to nemá vůbec co dělat s&#160;tvou polívkou&#160;– a&#160;je nejvyšší čas, abys ji dostal, protože doktor říká, že se dnes ráno na tebe přijde možná podívat pan Brownlow. A&#160;tak musíme koukat, abychom vypadali co nejlíp, protože čím líp budem vypadat, tím větší bude mít radost.“ S&#160;tím vysvětlením přistrčila stará paní na oheň kastrůlek s&#160;plnou miskou hovězí polévky&#160;– dost silné, pomyslil si Oliver, aby vydala, kdyby se zředila na sílu předepsanou ústavním stravovacím řádem, na bohatý oběd, nejmírněji počítáno, pro tři sta padesát špitálníků.</p>
			<p class="MLP_text ParaOverride-1">„Máš rád obrázky, synáčku?“ zeptala se stará paní, když si všimla, že Oliver upírá velmi napjatě oči na portrét zavěšený na stěně právě naproti jeho lenošce.</p>
			<p class="MLP_text ParaOverride-1">„Ani dobře nevím, paní,“ odpověděl Oliver, aniž odtrhl oči od plátna. „Viděl jsem jich tak málo, že skoro nevím. Má ta dáma krásný, jemný obličej!“</p>
			<p class="MLP_text ParaOverride-1">„Jojo,“ vzdychla stará paní, „malíři dělají vždycky dámy hezčí, než jsou doopravdy, jinak by nesehnali žádné zákazníky, dítě. Ten člověk, co vynašel ten stroj na dělání podobizen, mohl vědět, s&#160;tím že nikdy úspěch mít nebude&#160;– pracuje to až moc věrně. Až moc,“ opakovala stará paní a&#160;velmi srdečně se zasmála své vlastní bystrosti.</p>
			<p class="MLP_text ParaOverride-1">„Je to&#160;– je to podobizna, paní?“ zeptal se Oliver.</p>
			<p class="MLP_text ParaOverride-1">„Ano,“ přikývla stará paní a&#160;na okamžik zdvihla oči od polévky, „je to portrét.“</p>
			<p class="MLP_text ParaOverride-1">„Čí, paní?“ ptal se Oliver.</p>
			<p class="MLP_text ParaOverride-1">„Ale jdi, synáčku, ani nevím,“ odpověděla stará paní s&#160;dobrosrdečným veselím. „Pochybuju, že by to byla podobizna někoho, koho bychom znali já nebo ty. Zdá se, že ses do ní nějak zakoukal, synáčku.“</p>
			<p class="MLP_text ParaOverride-1">„Je tak strašně hezká,“ řekl na to Oliver.</p>
			<p class="MLP_text ParaOverride-1">„Ale jdi, snad se jí nebojíš?“ podivila se stará paní, když si s&#160;velkým překvapením všimla ustrašeného pohledu, s&#160;nímž dítě pozorovalo obraz.</p>
			<p class="MLP_text ParaOverride-1">„Ne, ne, vůbec ne,“ opáčil chvatně Oliver. „Ale ty oči vypadají hrozně smutné, a&#160;jak tady sedím, připadá mi, jako by se dívaly rovnou na mě. Až mi z&#160;toho srdce tluče,“ dodal Oliver tichým hlasem, „jako by ten obraz byl živý a&#160;chtěl mi něco povědět, ale nemůže.“</p>
			<p class="MLP_text ParaOverride-1">„Pro spasení boží!“ zvolala stará paní a&#160;ulekaně sebou škubla. „Takhle nemluv, dítě! Jsi po té nemoci slabý a&#160;rozrušený. Počkej, otočím ti židli a&#160;převezu tě na druhou stranu, a&#160;pak už ho nebudeš vidět. Tak!“ dodala stará paní, která zároveň vtělila slovo v&#160;čin. „Teď už ho aspoň nevidíš.“</p>
			<p class="MLP_text ParaOverride-1">Jenže Oliver viděl portrét svým duševním zrakem dál stejně zřetelně, jako kdyby vůbec nebyl změnil polohu. Pomyslil si však, že udělá líp, když nebude tu laskavou starou paní trápit, a&#160;proto se jen vlídně usmál, když se na něj podívala. A&#160;paní Bedwinová, upokojená, že se Oliver trochu uklidnil, osolila topinku a&#160;nalámala ji do polévky se vším ruchem a&#160;spěchem, jaký příprava tak významná vyžaduje. Oliver polévku spořádal s&#160;neuvěřitelnou rychlostí. A&#160;jen spolkl poslední lžíci, už se ozvalo tiché zaklepání na dveře. „Dále,“ řekla stará paní, a&#160;do pokoje vkročil pan Brownlow.</p>
			<p class="MLP_text ParaOverride-1">Nu, starý pán vešel tak zvesela, jak se to patří&#160;– ale jen si pošoupl brýle na čelo a&#160;zastrčil ruce pod šosy županu, aby si mohl Olivera důkladně prohlédnout, už se mu začal obličej přerozmanitě krabatit a&#160;podivně kroutit. Oliver vypadal velice ztrhaný po nemoci, hotová mátoha, a&#160;z&#160;úcty k&#160;svému dobrodinci učinil bezmocný pokus vstát, ale skončilo to tím, že spadl zase zpátky do lenošky; i&#160;stalo se, musíme-li již říci pravdu, že páně Brownlowo srdce, jsouc sdostatek velké pro kterýchkoli šest obyčejných starých pánů lidumilně založených, vehnalo jakýmsi hydraulickým procesem, který pro nedostatečné filozofické znalosti nejsme schopni vysvětlit, svému majiteli do očí hojnost slz.</p>
			<p class="MLP_text ParaOverride-1">„Ubohý chlapec, ubohý chlapec!“ opakoval pan Brownlow s&#160;pokašláváním. „Nějak dnes chraptím, paní Bedwinová. Asi jsem nastydl, obávám se.“</p>
			<p class="MLP_text ParaOverride-1">„To doufám ne, prosím,“ ohradila se paní Bedwinová. „Všechno, co jste měl, bylo suché a&#160;dobře nahřáté, pane.“</p>
			<p class="MLP_text ParaOverride-1">„Nevím, Bedwinová, nevím,“ pokračoval pan Brownlow. „Skoro se mi zdá, že jsem včera večer při obědě měl vlhký ubrousek&#160;– ale na tom už nesejde. Jakpak ti je dnes, můj maličký?“</p>
			<p class="MLP_text ParaOverride-1">„Moc krásně, prosím,“ odpověděl Oliver. „A&#160;jsem vám moc vděčný, pane, za všechnu vaši dobrotu ke mně.“</p>
			<p class="MLP_text ParaOverride-1">„Hodný chlapec, hodný,“ pravil pan Brownlow rázně. „Dala jste mu něco na posilněnou, Bedwinová? Nějakou bryndu, viďte?“</p>
			<p class="MLP_text ParaOverride-1">„Zrovna měl misku výtečné silné polévky, pane,“ odvětila paní Bedwinová a&#160;maličko se přitom vypjala a&#160;položila silný důraz na předposlední slovo, aby naznačila, že mezi bryndou a&#160;polévkou správně připravenou z&#160;dobrých přísad neexistuje pražádná příbuznost ani spojitost.</p>
			<p class="MLP_text ParaOverride-1">„Brr!“ odfoukl si pan Brownlow a&#160;slabě se otřásl. „Dvě tři sklenky portského vína by mu byly prospěly daleko víc. Nemám pravdu, Tome White, co?“</p>
			<p class="MLP_text ParaOverride-1">„Jmenuji se, prosím, Oliver,“ prohlásil malý pacient s&#160;velkým překvapením v&#160;očích.</p>
			<p class="MLP_text ParaOverride-1">„Oliver!“ opakoval pan Brownlow. „Oliver a&#160;jak dál? Oliver White, ano?“</p>
			<p class="MLP_text ParaOverride-1">„Ne, prosím. Twist&#160;– Oliver Twist!“</p>
			<p class="MLP_text ParaOverride-1">„Zvláštní jméno!“ podivil se starý pán. „A&#160;pročpak jsi tedy soudci řekl, že se jmenuješ White?“</p>
			<p class="MLP_text ParaOverride-1">„Nic takového jsem mu vůbec neřekl, pane,“ odpověděl Oliver užasle.</p>
			<p class="MLP_text ParaOverride-1">To znělo tak podezřele jako lež, že se starý pán zadíval Oliverovi do obličeje trochu přísně. Ale bylo nemožné hochovi nevěřit, neboť z&#160;každičkého jeho vyhublého a&#160;ostrého rysu mluvila pravda.</p>
			<p class="MLP_text ParaOverride-1">„Nějaký omyl,“ uznal pan Brownlow. Ale třebaže důvod, proč se tak upřeně zahleděl na Olivera, již pominul, někdejší domněnka o&#160;podobnosti mezi hochovými rysy a&#160;nějakou známou tváří mu náhle vytanula na mysli s&#160;takovou naléhavostí, že nemohl od něho odtrhnout zrak.</p>
			<p class="MLP_text ParaOverride-1">„Snad se na mě nehněváte, pane?“ tázal se Oliver a&#160;zdvihl k&#160;němu prosebně oči.</p>
			<p class="MLP_text ParaOverride-1">„Ale kde,“ odpověděl starý pán. „Probůh! Co to vidím? Bedwinová, podívejte se tamhle!“</p>
			<p class="MLP_text ParaOverride-1">Při těch slovech prudce ukázal na obraz nad Oliverovou hlavou, a&#160;pak na hochovu tvář. Byla to živá kopie obrazu. Oči, hlava, ústa&#160;– všechny rysy úplně tytéž. Jejich výraz byl v&#160;té chvíli tak navlas stejný, že i&#160;sebenepatrnější čárečka byla jakoby okopírovaná s&#160;přesností až zarážející!</p>
			<p class="MLP_text ParaOverride-1">Oliver příčinu toho nenadálého zvolání nepoznal; nebyl totiž ještě dost silný, aby snesl leknutí, které mu výkřik způsobil, a&#160;v&#160;mžiku omdlel, kterážto slabost z&#160;jeho strany skýtá našemu vyprávění příležitost k&#160;tomu, abychom čtenáře zbavili nejistoty, pokud se týče obou mladých učedníků šprýmovného starého pána, a&#160;abychom zaznamenali:</p>
			<p class="MLP_text ParaOverride-1">Že když se Lišák a&#160;jeho znamenitý přítel mladý pán Bates přidali k&#160;hlučné štvanici na prchajícího Olivera, která se rozpoutala pro jimi provedený nezákonný převod páně Brownlowova osobního majetku, jak jsme již popsali, byl jim k&#160;tomu pohnutkou velmi chvályhodný a&#160;patřičný ohled na vlastní osobu&#160;– a&#160;jelikož volnost jednání a&#160;osobní svoboda poddaných jsou kromě jiných první a&#160;nejpyšnější chloubou každého pravého Angličana, jistě nemusím doporučovat čtenářově pozornosti, že by tento čin měl oba hochy v&#160;mínění všech vlasteneckých a&#160;veřejného blaha dbalých lidí povznést měrou téměř tak velkou, jakou tento pádný důkaz jejich snahy o&#160;vlastní sebezáchovu a&#160;bezpečnost přispívá k&#160;podepření a&#160;potvrzení onoho malého kodexu zákonů, jejž jistí hlubocí a&#160;zdravě usuzující filozofové vyhlásili za hybnou sílu všech činů i&#160;dějů přírody, čímž řečení filozofové velmi moudře převedli veškeré jednání dobré matky přírody do kategorie zásad a&#160;pravidel a&#160;velmi obratnou a&#160;lichotivou poklonou její vznešené moudrosti a&#160;rozumu úplně vymýtili ze zřetele všechny faktory srdce, šlechetných pohnutek a&#160;citu. To jsou prý totiž hodnoty naprosto pod důstojnost ženské bytosti, o&#160;níž se všeobecně uznává a&#160;hlásá, že je vysoko povýšena nad přečetné slabůstky a&#160;nedostatky svého pohlaví.</p>
			<p class="MLP_text ParaOverride-1">Kdybych potřeboval nějaký další důkaz o&#160;tom, že jednání oněch mladých pánů v&#160;jejich nadmíru choulostivé a&#160;ožehavé situaci bylo rázu přísně filozofického, ihned bych ho našel v&#160;té okolnosti (rovněž již v&#160;jedné předcházející části tohoto vyprávění zaznamenané), že od pronásledování upustili, jakmile se všeobecná pozornost upjala na Olivera, a&#160;že okamžitě zamířili nejkratší možnou cestou k&#160;domovu. Ačkoli nehodlám tvrdit, že obvyklou praktikou proslulých a&#160;učených mudrců je cestu k&#160;nějakému velkému závěru zkracovat (neboť ve skutečnosti mají spíše ve zvyku všelijakými rozvláčnostmi a&#160;klopýtavými rozpravami podobnými oněm, jimž pod tlakem tuze mocného návalu myšlenek rádi holdují opilci, onu vzdálenost prodlužovat), ale přesto chci říct, a&#160;říkám to zřetelně, že důslednou praktikou mnohých znamenitých filozofů při uplatňování svých teorií je osvědčovat hlubokou moudrost a&#160;prozíravost zajištěním proti kdejaké možné náhodě, o&#160;níž lze mít za to, že by se mohla jakýmkoli nepříjemným způsobem dotknout jejich vlastní osoby. Podle toho, aby se udělalo velké dobro, smí se udělat malé zlo a&#160;smí se také použít všech prostředků, které světí účel, jehož se má dosáhnout&#160;– přičemž míra dobra nebo míra zla, či vůbec rozdíl mezi obojím, jsou zcela ponechány dotyčnému filozofovi, aby je stanovil a&#160;rozhodl z&#160;hlediska svého jasného, širokého a&#160;nestranného pojetí vlastního daného případu.</p>
			<p class="MLP_text ParaOverride-1">Teprve když s&#160;největší rychlostí proletěli nesmírně spletitým bludištěm úzkých uliček a&#160;dvorů, odvážili se oba hoši pod nízkou a&#160;tmavou klenbou jednoho podloubí zastavit. Sotvaže tam postáli mlčky právě jen tak dlouho, co by nabrali dech k&#160;řeči, mladý pán Bates si jásavým výkřikem vesele výskl, vyprskl v&#160;nezadržitelný řehot, praštil sebou na schod přede dveřmi a&#160;válel se po něm, rozjařením jako pominutý.</p>
			<p class="MLP_text ParaOverride-1">„Co je ti?“ zeptal se Lišák.</p>
			<p class="MLP_text ParaOverride-1">„Ha, ha, ha!“ řičel Čódl Bates.</p>
			<p class="MLP_text ParaOverride-1">„Přestaň s&#160;tím kraválem,“ napomenul ho Lišák a&#160;opatrně se rozhlížel. „Chceš, aby tě drapli, trumbero?“</p>
			<p class="MLP_text ParaOverride-1">„Já za to nemůžu,“ odpověděl Čódl, „já za to nemůžu! Když ho vidím, jak to natírá, ten trap, jak bere rohy, bum, co chvíli řachne do kandelábru, a&#160;zase bere špurta dál, jako kdyby byl ze železa jako ty sloupy&#160;– a&#160;já si to se šňupákem v&#160;kapse metu za ním a&#160;vřískám&#160;– jej, ta psina!“ Bujná obrazotvornost mladého pána Batese mu vybavovala prožitý výjev před očima v&#160;barvách tuze sytých. Jakmile došel k&#160;tomuto zvolání, znovu se začal válet po schůdku a&#160;smál se hlasitěji než předtím.</p>
			<p class="MLP_text ParaOverride-1">„Co řekne Fagin?“ zeptal se Lišák, který k&#160;předložení této otázky využil hned první chvilky, kdy jeho druhovi došel dech k&#160;smíchu.</p>
			<p class="MLP_text ParaOverride-1">„Co?“ opáčil Čódl Bates.</p>
			<p class="MLP_text ParaOverride-1">„Právě, co?“ opakoval Lišák.</p>
			<p class="MLP_text ParaOverride-1">„No co by měl říkat?“ ptal se Čódl, jemuž téměř rázem zašla všechna veselost, protože Lišákova vážnost ho zchladila. „Co by měl říkat?“</p>
			<p class="MLP_text ParaOverride-1">Pan Dawkins si chvilku pohvizdoval; potom sundal klobouk, poškrábal se ve vlasech a&#160;třikrát pokývl hlavou.</p>
			<p class="MLP_text ParaOverride-1">„Co tím myslíš?“ řekl Čódl.</p>
			<p class="MLP_text ParaOverride-1">„Rafy blafy, randál bengál a&#160;cimbus pardus,“ řekl Lišák se slabým úšklebkem ve své oduševnělé tváři.</p>
			<p class="MLP_text ParaOverride-1">To vysvětlovalo dost, ale ne zrovna uspokojivě. Mladý pán Bates to vycítil, a&#160;proto opakoval otázku: „Co tím myslíš?“</p>
			<p class="MLP_text ParaOverride-1">Lišák již neodpověděl, nýbrž nasadil si opět klobouk na hlavu, loktem si podebral šosy dlouhého kabátu, jazykem si vyboulil tvář, známým, ale výmluvným gestem si pětkrát šestkrát poklepal na kořen nosu, otočil se na podpatku a&#160;plouživě vklouzl do dvora. Mladý pán Bates šel se zamyšleným výrazem za ním.</p>
			<p class="MLP_text ParaOverride-1">Několik málo minut po skončení tohoto rozhovoru vytrhl šprýmovného starého pána, který právě seděl u&#160;ohně s&#160;klobásou a&#160;bochníčkem chleba v&#160;levé ruce, s&#160;kapesním nožem v&#160;pravé a&#160;s&#160;cínovým džbánkem na troj nožce, hluk kročejů stoupajících po rozvrzaných schodech. V&#160;bledé tváři mu pohrával zlotřilý úsměv, když se otočil a&#160;ostře loupl zpod hustého zrzavého obočí očima, dřív než se s&#160;uchem nataženým ke dveřím zaposlouchal.</p>
			<p class="MLP_text ParaOverride-1">„Co to, jak to přijde?“ zahuhlal žid a&#160;změnil barvu. „Jdou jenom dva? Kdepak mají třetího? Není přece možná, aby je potkal nějaký malér. Pst, pozor!“</p>
			<p class="MLP_text ParaOverride-1">Kroky přicházely stále blíž, až konečně došly na chodbičku. Dveře se pomalu otevřely&#160;– a&#160;vstoupili Lišák a&#160;Čódl Bates a&#160;zavřeli za sebou.</p>
		</div>
</body>
</html>
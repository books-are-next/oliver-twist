<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-28</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-28" xml:lang="cs-CZ">
		<div class="Z-kladn--textový-r-meček">
			<p id="_idParaDest-27" class="MLP_uroven2_kapitola ParaOverride-1">Kapitola dvacátá čtvrtá</p>
			<p class="MLP_text_uprostred_-I- ParaOverride-1">Probírá téma velmi ubohé. Je však krátká<br/>a&#160;třeba se ukáže pro naše vyprávění důležitá</p>
			<p class="MLP_text_bez1radku_-12-0- ParaOverride-1">Stařena, která porušila klidnou pohodu v&#160;pokojíku správcové, rozhodně nebyla nevhodnou poslicí smrti. Tělo měla shrbené stářím, údy se jí třásly ochrnutím, tvář, zkřivená v&#160;žmoulavý škleb, se podobala spíš grotesknímu výplodu nějaké ztřeštěné tužky než dílu z&#160;ruky Přírody.</p>
			<p class="MLP_text ParaOverride-1">Ach žel, jak málo tváří na světě zůstává nedotčeno, aby nás obla­žovaly svou krásou! Lidské starosti a&#160;bolesti a&#160;všechno bažení života jé mění, stejně jako mění srdce, a&#160;teprve když tyto prudké city usnou a&#160;navždy ztratí svou moc, rozplynou se také bouřlivé mraky a&#160;zanechají klenbu nebes jasnou. Je běžný zjev, že rysy zemřelých, přes všechnu svou strnulou nehybnost, zjihnou v&#160;dávno zapomenutý výraz spícího mládí a&#160;ustálí se přímo do podoby roběte; znovu se po nich rozlije takový pokoj, takový mír, že ti, kdo je znávali v&#160;jejich blaženém dětství, v&#160;posvátném úžasu poklekají u&#160;rakve a&#160;vidí anděla již na zemi.</p>
			<p class="MLP_text ParaOverride-1">Stará babka cupkala klopýtavě po chodbách i&#160;do schodů a&#160;huhlala všelijaké nezřetelné odpovědi na peskování, kterým ji častovala její společnice; když se konečně musela zastavit, aby nabrala dech, strčila správcové svíci do ruky a&#160;posečkala, aby se pak opožděně dobelhala za ní, jak to půjde, kdežto čipernější představená se zatím ubírala dál do místnosti, kde ležela nemocná.</p>
			<p class="MLP_text ParaOverride-1">Byla to holá podkrovní světnice, osvětlená matným plaménkem blikajícím na druhém konci. U&#160;postele hlídala jiná stařena a&#160;u&#160;ohně stál adlatus obecního apatykáře a&#160;přiřezával si z&#160;brku párátko.</p>
			<p class="MLP_text ParaOverride-1">„Studená noc, paní Corneyová, co?“ prohodil tento mladý pán, když správcová vstoupila.</p>
			<p class="MLP_text ParaOverride-1">„Ba věru, moc studená, pane,“ odpověděla správcová nejzdvořilejším tónem, jaký svedla, a&#160;zároveň vysekla pukrle.</p>
			<p class="MLP_text ParaOverride-1">„Měla byste hledět, aby vám dodavatelé dávali lepší uhlí,“ řekl apatykářův zástupce a&#160;přitom rezavým pohrabáčem rozrazil hroudu ležící na vršíčku ohně, „tohle není vůbec nic platné, když je studená noc.“</p>
			<p class="MLP_text ParaOverride-1">„Co objednává vejbor, to máme, pane,“ opáčila správcová.</p>
			<p class="MLP_text ParaOverride-1">„Když už nic jiného, mohl by se aspoň postarat, abychom tady měli pořádné teplo, protože naše služba je už tak dost těžká.“</p>
			<p class="MLP_text ParaOverride-1">Tu hovor přerušilo zasténání nemocné ženy.</p>
			<p class="MLP_text ParaOverride-1">„Jo,“ řekl mladý muž rozpomínavě a&#160;otočil tvář k&#160;posteli, jako kdyby byl až dosud nemocnou úplně vypustil z&#160;paměti, „s tou tam je dočista ámen, paní Corneyová.“</p>
			<p class="MLP_text ParaOverride-1">„Jistě, pane? Vážně?“ ptala se správcová.</p>
			<p class="MLP_text ParaOverride-1">„Jestli vydrží dvě hodiny, moc mě to překvapí,“ odpověděl apatykářův adlatus, cele zaujatý špičatěním párátka. „Je to celkové zhroucení tělesných sil. Co dělá, matko, dřímá?“</p>
			<p class="MLP_text ParaOverride-1">Hlídačka se nahnula nad postel, aby se přesvědčila, a&#160;potom kývla, že ano.</p>
			<p class="MLP_text ParaOverride-1">„Pak tedy možná takhle usne nadobro, jestli nebudete dělat rámus,“ pravil mladý muž. „Postavte to světlo na podlahu, tak jí nepůjde do očí.“</p>
			<p class="MLP_text ParaOverride-1">Hlídačka učinila, jak jí kázal, a&#160;přitom vrtěla hlavou, jako by říkala, že ta žena neumře tak lehce; jakmile příkaz splnila, znovu si sedla na své místo vedle druhé opatrovnice, která se mezitím vrátila. Správcová se s&#160;netrpělivým výrazem v&#160;tváři zachoulila do šátku a&#160;usadila se v&#160;nohách postele.</p>
			<p class="MLP_text ParaOverride-1">Apatykářův adlatus zatím dokončil obrábění párátka a&#160;rozkročil se před ohněm a&#160;pilně se šťáral v&#160;zubech snad dobrých deset minut, než ho očividně začala zmáhat ospalost; tu pak popřál paní Corneyové šťastné pořízení a&#160;po špičkách se vytratil z&#160;místnosti.</p>
			<p class="MLP_text ParaOverride-1">Po chvíli, kterou proseděly mlčky, se obě stařeny zdvihly od lůžka, nahrbily se nad oheň a&#160;se zvadlýma rukama k&#160;němu nataženýma lovily ždibek tepla. Plamen ozařoval jejich scvrklé tváře příšerným světlem, a&#160;když spolu začaly v&#160;této pozici tlumeným hlasem rozmlouvat, vypadaly ve své ohyzdnosti přímo strašidelně.</p>
			<p class="MLP_text ParaOverride-1">„Ty, Anna, povídala ještě něco, mezitímco jsem byla pryč?“ zeptala se poslice.</p>
			<p class="MLP_text ParaOverride-1">„Ani slovo,“ odpověděla druhá. „Chviličku se štípala a&#160;drápala do ramen, ale já jí podržela ruce, a&#160;tak byla zase brzo v&#160;limbu. Moc síly už v&#160;sobě nemá, tak jsem ji lehko ukrotila. Třeba žiju jen z&#160;vobecní stravy, pořád ještě nejsem na starou ženskou tak slabá, ne, ne!“</p>
			<p class="MLP_text ParaOverride-1">„Vypila to horký víno, co nařídil doktor, aby dostala?“ ptala se dál první babka.</p>
			<p class="MLP_text ParaOverride-1">„Zkoušela jsem ho do ní dostat,“ řekla na to druhá. „Ale měla zuby pevně zaťatý a&#160;držela hrnek tak křečovitě, že jsem měla co dělat, než se mi jí ho podařilo vyrvat z&#160;ruky. Tak jsem ho pak vypila sama. A&#160;že mi udělalo dobře!“</p>
			<p class="MLP_text ParaOverride-1">Obě staré babice se opatrně ohlédly, aby se přesvědčily, nemůže-li je nikdo slyšet, a&#160;potom se nakrčily ještě blíž k&#160;ohni a&#160;od srdce se pohihňaly.</p>
			<p class="MLP_text ParaOverride-1">„Pamatuju čas,“ pokračovala první babka, „kdy by vona byla udělala nachlup to samý a&#160;potom z&#160;toho měla ukrutnou legraci.“</p>
			<p class="MLP_text ParaOverride-1">„Ba, ba, nemlich tak,“ přisvědčila druhá, „měla veselou náturu. A&#160;kolik, kolik krásnejch mrtvol připravila do truhly, pěkně a&#160;čistě jako ze škatulky! Moje starý voči je viděly&#160;– ba, ba, a&#160;tyhle starý ruce se jich taky dotejkaly, anžto jsem jí pomáhala sama nevím kolikrát.“</p>
			<p class="MLP_text ParaOverride-1">Při těch slovech roztáhla stařena své třaslavé prsty a&#160;jásavě si jimi potřepala před obličejem; potom zašmátrala v&#160;kapse, a&#160;když vylovila starou, léty zašlou plechovou tabatěrku, vyklepala z&#160;ní pár zrníček do nastavené dlaně své společnice a&#160;pak ještě špetičku do dlaně sobě. Mezitímco se takto zaměstnávaly, přišla za nimi ke krbu správcová, která se nemohla dočkat, až se umírající žena probere ze strnulosti, a&#160;ostře se zeptala, jakže dlouho má ještě čekat?</p>
			<p class="MLP_text ParaOverride-1">„Moc ne, paní vrchní,“ odpověděla druhá babka, zvedla k&#160;ní oči a&#160;zadívala se jí do tváře. „My tady žádnej nemusíme čekat na smrt dlouho. Jen trpělivost, trpělivost! Přijde si pro nás pro všechny, ani se nenadějem!“</p>
			<p class="MLP_text ParaOverride-1">„Drž zobák, huso jedna pitomá!“ okřikla ji správcová příkře. „Ty, Marto, pověz mi, byla už někdy v&#160;tomhle stavu?“</p>
			<p class="MLP_text ParaOverride-1">„Často,“ odpověděla první babka.</p>
			<p class="MLP_text ParaOverride-1">„Ale víckrát už nebude,“ dodala druhá. „To chci říct, že se probere akorát ještě jednou a&#160;pak už nikdy víc&#160;– a&#160;pamatujou, paní vrchní, neprobere se nadlouho!“</p>
			<p class="MLP_text ParaOverride-1">„Nadlouho nebo nakrátko,“ odsekla správcová štěkavě, „mě tady nenajde, jestli se vůbec neprobudí. A&#160;vobě si dejte dobrý pozor, abyste mě ještě jednou pro nic za nic štrapicírovaly! Nepatří k&#160;mým povinnostem, abych vyseděla u&#160;kdejaký báby, co v&#160;oustavě umírá&#160;– a&#160;co víc, taky to dělat nebudu. Pamatujte si to, vy starý hudrmanice nestoudný. Jestli si ze mě ještě jednou uděláte blázny, moc brzo vás z&#160;toho vykurýruju, za to vám ručím!“</p>
			<p class="MLP_text ParaOverride-1">Už se hnala pryč, ale vtom ji výkřik obou žen, které se otočily k&#160;posteli, nenadále přiměl, aby se ohlédla. Nemocná se na loži vztyčila a&#160;natahovala k&#160;nim ruce.</p>
			<p class="MLP_text ParaOverride-1">„Kdo to je?“ zvolala dutým hlasem.</p>
			<p class="MLP_text ParaOverride-1">„Tiše, tiše!“ chlácholila ji jedna ze starých žen a&#160;shýbla se nad ní. „Lehni si, lehni si!“</p>
			<p class="MLP_text ParaOverride-1">„Už nikdá si nelehnu živá!“ odpověděla žena, mezitímco se babce bránila. „Musím jí to říct! Jdou sem! Blíž ke mně! Ať jim to můžu pošeptat do ucha!“</p>
			<p class="MLP_text ParaOverride-1">Uchopila správcovou za loket, mocí ji stáhla na židli vedle postele a&#160;už už se chystala promluvit, když tu se ještě rozhlédla a&#160;spatřila obě stařeny, dychtivě nakloněné kupředu v&#160;postoji zvědavých posluchaček.</p>
			<p class="MLP_text ParaOverride-1">„Pošlou je pryč,“ pronesla stará nemocná ospale, „pospíšej si, pospíšej si!“</p>
			<p class="MLP_text ParaOverride-1">Obě babizny spustily unisono litanii nářků a&#160;jedna přes druhou bědovaly, jak to je s&#160;chuděrou drahou hrozně špatné, že už nepoznává ani nejlepší přátele, a&#160;když je představená strkala ze světnice, všelijak se slavnostně zaříkaly, že ji nikdy, nikdy neopustí. Jakmile za nimi správcová zavřela dveře a&#160;vrátila se k&#160;posteli, obě vyhoštěné stařeny změnily notu a&#160;klíčovou dírkou volaly, že stará Sally je opilá, což vskutku nebylo nijak nepravděpodobné, neboť kromě mírné dávky opia, předepsané jí apatykářem, zápolila ještě s&#160;účinkem posledního doušku jalovcového grogu, který jí z&#160;přemíry dobrého srdce potají podaly samy ty dvě ušlechtilé staré ženy.</p>
			<p class="MLP_text ParaOverride-1">„Tak tedy poslouchají,“ promluvila umírající žena hlasitě, jako by se všemi silami snažila vzkřísit poslední zbylou jiskřičku energie. „Zrovna v&#160;týhle sednici&#160;– zrovinka na týhle posteli&#160;– jsem jednou dávno vopatrovala hezkou mladou děvenku, co přinesli sem do špitálu, nohy vod chůze pořezaný a&#160;pomlácený a&#160;celý zmazaný vod prachu a&#160;vod krve. Porodila tady chlapečka a&#160;umřela. Počkejme&#160;– v&#160;kterým to jen bylo roce?“</p>
			<p class="MLP_text ParaOverride-1">„To je jedno, v&#160;kterém,“ okřikla ji netrpělivá posluchačka. „Co bylo s&#160;ní?“</p>
			<p class="MLP_text ParaOverride-1">„Jo,“ zamumlala nemocná žena, na kterou opět šla dřívější malátnost, „cože bylo s&#160;ní?&#160;– co s&#160;ní? Už vím!“ zvolala a&#160;divoce se vzpřímila, tvář zalitou červení a&#160;oči navrch hlavy, div že jí z&#160;důlků nevypadly. „Vokradla jsem ji, já ji vokradla! Ještě nebyla studená&#160;– povídám jim, ještě ani nebyla studená, když jsem to ukradla!“</p>
			<p class="MLP_text ParaOverride-1">„Cos ukradla, pro boha živého?“ vyjekla správcová s&#160;gestem, jako by chtěla volat o&#160;pomoc.</p>
			<p class="MLP_text ParaOverride-1">„To vono!“ odpověděla žena a&#160;položila druhé ruku na ústa. „To jediný, co měla. Potřebovala voblíct, aby jí nebylo zima, a&#160;jídlo, aby nehládla, ale tu věc uchránila a&#160;měla to schovaný za ňadry. Bylo to zlato, povídám! Nejlepší zlato, který jí mohlo zachránit život!“</p>
			<p class="MLP_text ParaOverride-1">„Zlato!“ opakovala po ní správcová a&#160;shýbla se dychtivě nad ženu, která se zvrátila naznak. „Povídej, povídej&#160;– no&#160;– co bylo dál? Kdo byla ta matka? Kdy to bylo?“</p>
			<p class="MLP_text ParaOverride-1">„Uložila mi, abych to pečlivě vopatrovala,“ odvětila žena a&#160;zasténala, „a dala mi svou důvěru, protože jsem byla jediná ženská kolem ní. Už v&#160;duchu jsem jí to ukradla, hned jak mi prvně ukázala, co má pověšený kolem krku. A&#160;třeba mám na svědomí i&#160;smrt toho jejího dítěte! Byli by s&#160;ním jednali líp, kdyby to byli všecko věděli!“</p>
			<p class="MLP_text ParaOverride-1">„Co kdyby byli věděli?“ vyhrkla správcová. „Mluv!“</p>
			<p class="MLP_text ParaOverride-1">„Jak hoch vyrůstal, byl čím dál tím podobnější matce,“ mlela žena blouznivě dál a&#160;vůbec si otázky nevšímala, „že když jsem viděla jeho obličej, nikdá jsem na to nemohla zapomenout. Děvečka drahá ubohá! A&#160;ke všemu taková mladá! Taková holubička něžná! Počkejme, ještě toho mám víc. Ještě jsem jim neřekla všecko, vidějí?“</p>
			<p class="MLP_text ParaOverride-1">„Ne, ne,“ odpověděla správcová a&#160;nachýlila hlavu níž, aby lépe pochytila slova, která nyní zaznívala ze rtů umírající ženy chaběji. „Mluv honem, nebo třeba bude pozdě!“</p>
			<p class="MLP_text ParaOverride-1">„Když na matku prvně přišla smrtelná ouzkost,“ pokračovala žena s&#160;námahou ještě úpornější než předtím, „tak mi pošeptala do ucha, že jestli se dítě narodí živý a&#160;šťastně vyroste, že třeba jednou přijde den, kdy v&#160;tom ani nebude vidět tak velký ponížení, až uslyší jméno svý ubohý mladý matky. ‚Ach dej, dobrotivý nebe,‘ řekla a&#160;sepjala ty svý hubený ruce, ‚ať to je chlapeček nebo holčička, ach dej, ať v&#160;tomhle trudným světě najde nějaký přátele, a&#160;měj slitování s&#160;vosiřelým vopuštěným dítětem, vydaným mu na milost a&#160;nemilost!‘“</p>
			<p class="MLP_text ParaOverride-1">„Jak se ten hoch jmenoval?“ naléhala důraznou otázkou správcová.</p>
			<p class="MLP_text ParaOverride-1">„Dali mu jméno Oliver,“ vydechla žena slabě. „To zlato, co jsem ukradla, byl&#160;–“</p>
			<p class="MLP_text ParaOverride-1">„No, no&#160;– honem, co?“ vyhrkla správcová.</p>
			<p class="MLP_text ParaOverride-1">Dychtivě se skláněla nad ženou, aby pochytila její odpověď; ale ihned bezděčně ucouvla, když se stařena pomalu a&#160;strnule zvedla, až se posadila zpříma, potom se oběma rukama křečovitě chytila pokrývky, z&#160;hrdla vyrazila nezřetelné zachroptění a&#160;bez života se skácela na postel.</p>
			<p class="MLP_text ParaOverride-1">„Teda nebožka!“ prohodila jedna z&#160;obou stařen, když se vhrnula dovnitř, jakmile se dveře otevřely.</p>
			<p class="MLP_text ParaOverride-1">„A&#160;nakonec dohromady nic neřekla,“ opáčila správcová a&#160;lhostejně odcházela.</p>
			<p class="MLP_text ParaOverride-1">Obě staré báby, podle všeho zdání tuze horlivě zabrané do příprav na svou strašlivou povinnost, než aby na to něco odpověděly, zůstaly samy s&#160;mrtvolou, kolem níž se ochomýtaly.</p>
		</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-13</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-13" xml:lang="cs-CZ">
		<div class="Z-kladn--textový-r-meček">
			<p id="_idParaDest-12" class="MLP_uroven2_kapitola ParaOverride-1">Kapitola devátá</p>
			<p class="MLP_text_uprostred_-I- ParaOverride-1">Obsahuje další podrobnosti o&#160;šprýmovném starém pánovi<br/>a&#160;jeho nadějných žácích</p>
			<p class="MLP_text_bez1radku_-12-0- ParaOverride-1">Nazítří ráno bylo již pozdě, když se Oliver probudil ze zdravého dlouhého spánku. V&#160;místnosti nebyl nikdo kromě starého žida, který si zrovna v&#160;hluboké pánvičce vařil k&#160;snídani trochu kávy, a&#160;jak ji míchal železnou lžicí dokolečka dokola, tiše si pro sebe pohvizdoval. Co chvíli přestal a&#160;zaposlouchal se, když zdola zaslechl i&#160;sebeslabší zvuk; jakmile se však upokojil, že to nic není, pokračoval zase v&#160;práci a&#160;opět si pohvizdoval a&#160;míchal jako předtím.</p>
			<p class="MLP_text ParaOverride-1">Třebaže se Oliver probral ze spánku, úplně probuzený ještě nebyl. Mezi spaním a&#160;bděním existuje jakýsi dřímotný stav, kdy se člověku v&#160;pěti minutách s&#160;očima napůl otevřenýma a&#160;s&#160;polovičním vědomím všeho, co se kolem něho děje, nazdá víc snů, než by se mu nazdálo v&#160;pěti nocích s&#160;očima pevně zavřenýma a&#160;se smysly pohříženými do naprostého bezvědomí. V&#160;takových chvílích víme my smrtelníci o&#160;tom, co činí náš duch, právě dost, abychom si utvořili jakous takous matnou představu o&#160;jeho obrovských schopnostech, o&#160;jeho vzletu a&#160;odpoutání od země a&#160;pohrdání časem i&#160;prostorem, je-li osvobozen od přítěže svého tělesného druha.</p>
			<p class="MLP_text ParaOverride-1">Přesně v&#160;takovém stavu byl Oliver. Polozavřenýma očima viděl žida, slyšel jeho tiché pohvizdování a&#160;rozeznával škrábavý zvuk lžíce objíždějící stěnu pánvičky&#160;– a&#160;přesto se tytéž jeho smysly, zcela současně, v&#160;duchu čile obíraly téměř každým, koho kdy v&#160;životě poznal.</p>
			<p class="MLP_text ParaOverride-1">Když měl kávu hotovou, odtáhl žid pánvičku na patku. Pak zůstal chviličku stát v&#160;nerozhodné pozici, jako kdyby byl na vážkách, čemu se má dál věnovat, a&#160;nakonec se otočil, zadíval se na Olivera a&#160;zavolal na něho jménem. Oliver neodpověděl a&#160;podle všech zjevných známek spal.</p>
			<p class="MLP_text ParaOverride-1">Jakmile se po této stránce upokojil, přistoupil žid potichounku ke dveřím a&#160;zasunul závoru. Potom vytáhl&#160;– jak Oliverovi připadalo, z&#160;nějaké díry v&#160;podlaze&#160;– malou skříňku a&#160;opatrně ji postavil na stůl. Když zvedl víko a&#160;podíval se dovnitř, zasvítily mu oči. Potom si ke stolu přitáhl starou židli, posadil se a&#160;ze skříňky vylovil nádherné zlaté hodinky, posázené blyštivými drahokamy.</p>
			<p class="MLP_text ParaOverride-1">„Ts, ts!“ sykl žid, schoulil hlavu mezi ramena a&#160;ohyzdným šklebem zkřivil každičký rys v&#160;obličeji. „Chakmoni<span class="CharOverride-1"><span id="footnote-010-backlink"><a class="_idFootnoteLink _idGenColorInherit" href="../Text/oliver_twist_016.xhtml#footnote-010">11</a></span></span> chytrý! Chakmoni! Pevný až do konce! Ani slovo necekli starýmu pastorovi, kde všecko je. Ani slovo nepíchli na starýho Fagina! A&#160;taky nač? Ani na vteřinku by jim to nebylo uvolnilo oprátku nebo podrželo propadlo. Ne, ne, ne, ani na vteřinku! Pašáci! Pašáci!“</p>
			<p class="MLP_text ParaOverride-1">S&#160;takovými a&#160;jinými úvahami podobného rázu, huhlanými pod vousy, uložil žid opět hodinky do jejich bezpečného úkrytu. Z&#160;téže skříňky pak postupně vytáhl a&#160;se stejným potěšením si prohlížel přinejmenším ještě patery další hodinky kromě prstenů, broží, náramků i&#160;jiných klenotnických výrobků z&#160;materiálů tak nádherných a&#160;tak umělecky zpracovaných, že Oliver neměl ani ponětí, jak se vůbec jmenují.</p>
			<p class="MLP_text ParaOverride-1">Když všechny tyto skvosty zase uložil na místo, vylovil starý žid ještě jeden&#160;– tak maličký, že mu vůbec nevyčníval z&#160;ploché dlaně. Patrně na něm byl nějaký velice droboučký nápis, neboť žid si položil klenot naplocho na stůl a&#160;pod ochranou ruky ho dlouho a&#160;vážně zkoumal. Konečně ho zase uložil, jako by se vzdával naděje na úspěch, opřel se zády o&#160;lenoch a&#160;breptal si:</p>
			<p class="MLP_text ParaOverride-1">„Kapitální vynález, tenhle hrdelní trest! Mrtvej se už nekaje. Mrtvej už žádnou ošemetnou historii nevybreptá. Ojojoj! To je vejhodička pro naše řemeslo! Pět viselců v&#160;jednej řádce&#160;– nikdo naživu, aby jednoho podfouk nebo se strachy rozsypal!“</p>
			<p class="MLP_text ParaOverride-1">Zatímco žid drmolil tuto samomluvu, padly jeho bystré tmavé oči, které až dosud zíraly nepřítomně dopředu, na Oliverovu tvář; chlapcovy oči visely v&#160;němé zvědavosti na tváři jeho. A&#160;třebaže toto střetnutí trvalo pouze nepatrný okamžik&#160;– nejkratší zlomeček času, jaký si lze vůbec představit&#160;– úplně stačilo, aby si stařec uvědomil, že ho chlapec pozoroval. Přibouchl víko skříňky, až dunivě třesklo, popadl velký nůž na chléb, který ležel na stole, a&#160;vztekle vyskočil. Ale prudce se třásl&#160;– neboť i&#160;přes své zděšení Oliver dobře viděl, jak se nůž ve vzduchu chvěje.</p>
			<p class="MLP_text ParaOverride-1">„Co to znamená?“ sípěl žid. „Nač mě špehuješ? Proč jsi vzhůru? Co jsi viděl? Ven s&#160;tím, kluku! Honem&#160;– honem, jestli je ti život milej!“</p>
			<p class="MLP_text ParaOverride-1">„Já už nemohl dýl spát, prosím,“ odpověděl Oliver zkroušeně. „Moc mě to mrzí, pane, jestli jsem vás vyrušil.“</p>
			<p class="MLP_text ParaOverride-1">„Nebyl jsi vzhůru už před hodinou?“ zeptal se žid a&#160;zuřivě se na hocha zamračil.</p>
			<p class="MLP_text ParaOverride-1">„Ne, prosím! Určitě ne!“ bránil se Oliver.</p>
			<p class="MLP_text ParaOverride-1">„Víš to jistě?“ zasyčel žid s&#160;pohledem ještě zuřivějším než předtím a&#160;v&#160;hrozivém postoji.</p>
			<p class="MLP_text ParaOverride-1">„Na mou duši nebyl, pane,“ odpověděl Oliver vážně. „Určitě ne, prosím, určitě ne.“</p>
			<p class="MLP_text ParaOverride-1">„I&#160;pš, milánku, i&#160;pš!“ řekl žid, který se náhle vrátil ke svému obvyklému chování a&#160;jen si ještě chviličku s&#160;nožem pohrával, než ho zase odložil, jako by chtěl vzbudit domněnku, že ho popadl pouze ze žertu. „Samo sebou, že to vím, milánku. Jen jsem tě chtěl postrašit. Jsi statečný hoch! Ha, ha, jsi statečný hoch, Olivere!“ Žid si zamnul ruce a&#160;kuckavě se zasmál, ale přese všechno znepokojeně pošilhával po skříňce.</p>
			<p class="MLP_text ParaOverride-1">„Viděls některý tyhle roztomilý cetky, milánku?“ zeptal se žid, když na ni po krátké pomlce položil ruku.</p>
			<p class="MLP_text ParaOverride-1">„Ano, pane,“ přisvědčil Oliver.</p>
			<p class="MLP_text ParaOverride-1">„Ajvaj!“ vyhrkl žid a&#160;silně zbledl. „Jsou&#160;– jsou moje, Olivere&#160;– celý můj majeteček. Všechno, s&#160;čím můžu počítat na starý kolena. Lidi mi říkají lakomec, milánku. Jenom lakomec, nijak jinak.“</p>
			<p class="MLP_text ParaOverride-1">Oliver si pomyslil, že starý pán musí být už opravdový lakomec, když s&#160;tolika hodinkami žije v&#160;takové špinavé díře; ale v&#160;domnění, že ho třeba jeho láskyplné zalíbení v&#160;Lišákovi a&#160;ostatních chlapcích stojí spoustu peněz, pouze zvedl k&#160;židovi uctivý pohled a&#160;zeptal se, smí-li vstát.</p>
			<p class="MLP_text ParaOverride-1">„Jistěže, milánku, jistěže,“ přikývl starý pán. „Počkej. Tamhle v&#160;koutě u&#160;dveří stojí džbán s&#160;vodou. Přines si ho a&#160;já ti dám umejvadlo, aby ses mohl opláchnout, milánku.“</p>
			<p class="MLP_text ParaOverride-1">Oliver vstal, přešel světnici a&#160;shýbl se jen na ten okamžik, co by zdvihl džbán. Když pak otočil hlavu, byla skříňka pryč.</p>
			<p class="MLP_text ParaOverride-1">Sotvaže se umyl a&#160;všechno po sobě poklidil tím, že umyvadlo na židův pokyn vylil z&#160;okna, vrátil se Lišák&#160;– v&#160;doprovodu velmi čiperného mladého přítele, kterého viděl Oliver minulý večer kouřit a&#160;kterého mu teď formálně představili jako Čódla Batese. Všichni čtyři se posadili, aby posnídali z&#160;Faginovy kávy a&#160;několik teplých žemliček se šunkou, které Lišák přinesl domů pod dýnkem klobouku.</p>
			<p class="MLP_text ParaOverride-1">„Hm,“ začal žid a&#160;poťouchle pošilhával po Oliverovi, ale mluvil k&#160;Lišákovi, „doufám, že jste už dnes ráno pracovali, milánkové, na?“</p>
			<p class="MLP_text ParaOverride-1">„Celí diví,“ odpověděl Lišák.</p>
			<p class="MLP_text ParaOverride-1">„Jako lvi,“ dodal Čódl Bates.</p>
			<p class="MLP_text ParaOverride-1">„Hezky, chlapečkové, hezky!“ pochválil žid. „Na, Lišáku, cos udělal ty?“</p>
			<p class="MLP_text ParaOverride-1">„Dvě portmoné,“ odpověděl tázaný mladý pán.</p>
			<p class="MLP_text ParaOverride-1">„Vycpaný?“ vyptával se žid dychtivě.</p>
			<p class="MLP_text ParaOverride-1">„Celkem slušně,“ usmál se Lišák a&#160;vytáhl dvě náprsní tobolky, jednu zelenou a&#160;druhou červenou.</p>
			<p class="MLP_text ParaOverride-1">„Ne tak tlustě, jak by snesly,“ řekl žid, když si pozorně prohlédl oba vnitřky, „ale moc pěkně a&#160;elegantně udělaný. Šikovnej pracantí­ček, Olivere, co?“</p>
			<p class="MLP_text ParaOverride-1">„Moc šikovný, pane, jistě,“ přisvědčil Oliver. Ta slova vyvolala u&#160;pana Batese bouřlivý řehot&#160;– k&#160;náramnému úžasu Olivera, který neviděl nejmenší příčiny k&#160;smíchu na ničem, co se právě událo.</p>
			<p class="MLP_text ParaOverride-1">„A&#160;copak máš ty, milánku?“ zeptal se Fagin Čódla Batese.</p>
			<p class="MLP_text ParaOverride-1">„Šňupáky,“ odpověděl mladý pán Bates a&#160;zároveň vytáhl čtyři kapesníky.</p>
			<p class="MLP_text ParaOverride-1">„Na,“ mlaskl si žid a&#160;bedlivě je přitom prohlížel, „jsou moc pěkné, opravdu moc. Jenžes je dobře neoznámkoval, Čódl&#160;– ty monogramy se budou muset vypárat a&#160;to naučíme Olivera, jak je vytahat jehlou. Máme, Olivere, chceš? Ha, ha, ha!“</p>
			<p class="MLP_text ParaOverride-1">„Když budete tak laskavý, pane,“ řekl Oliver.</p>
			<p class="MLP_text ParaOverride-1">„Taky bys rád uměl dělat kapesníky tak lehce jako Čódl Bates, milánku? Chtěl bys?“ zeptal se žid.</p>
			<p class="MLP_text ParaOverride-1">„Moc rád, pane, hrozně rád, když mě to naučíte,“ odpověděl Oliver.</p>
			<p class="MLP_text ParaOverride-1">Mladý pán Bates viděl v&#160;té odpovědi něco tak neskonale zábavného, že znovu vyprskl v&#160;bujný smích&#160;– kterýžto smích tím, že se střetl s&#160;kávou, kterou hoch právě pil, a&#160;hodil ji do nějaké špatné trubice, div neskončil chlapcovým předčasným zadušením.</p>
			<p class="MLP_text ParaOverride-1">„Dyť von je tak roztomile zelenej!“ řekl Čódl, když se vzpamatoval, jako na omluvu nezpůsobného chování před společností.</p>
			<p class="MLP_text ParaOverride-1">Lišák neříkal nic, jenom přihladil Oliverovi vlasy nad čelem a&#160;poznamenal, že už se časem okouká; tu pak starý pán, který si všiml, že se Oliver začíná červenat, změnil předmět hovoru otázkou, bylo-li ten den ráno na popravě hodně lidí. Tím Oliverův podiv jen čím dál tím víc rostl, neboť z&#160;odpovědí obou chlapců jasně vysvítalo, že jí oba přihlíželi&#160;– a&#160;Oliverovi samozřejmě nešlo do hlavy, jak je možné, že ještě našli dost času, aby udělali tolik práce.</p>
			<p class="MLP_text ParaOverride-1">Jakmile se po snídani sklidilo ze stolu, pustil se šprýmovný starý pán s&#160;oběma hochy do velmi podivné a&#160;neobvyklé hry, která spočívala v&#160;tom, že nejdřív si šprýmovný starý pán do jedné kapsy u&#160;kalhot strčil tabatěrku, do druhé tobolku, do kapsičky u&#160;vesty hodinky s&#160;ochranným řetízkem kolem krku a&#160;do náprsenky si zapíchl jehlici s&#160;falešným briliantem. Potom se pevně upjal do kabátu, uložil do jeho kapes ještě kapesník a&#160;pouzdro na brýle a&#160;s&#160;holí v&#160;ruce cupital po světnici sem a&#160;tam a&#160;napodoboval způsob, jakým se v&#160;každou denní hodinu po ulicích procházejí staří pánové. Někdy se zastavil u&#160;krbu a&#160;někdy zas u&#160;dveří a&#160;hrál, jako by s&#160;nejhlubším zaujetím zíral do výkladní skříně. V&#160;těch chvílích se ze strachu před zloději ustavičně ohlížel a&#160;neustále si popleskával jednu kapsu po druhé, aby se ujistil, že nic neztratil, a&#160;při tom si počínal tak úžasně komicky a&#160;přirozeně, že se Oliver smál, až mu po tvářích tekly slzy. Celou tu dobu se mu oba hoši drželi těsně v&#160;patách, a&#160;kdykoli se otočil, uhnuli mu z&#160;očí tak mrštně, že bylo nemožné sledovat jejich pohyby. Konečně mu Lišák jako náhodou šlápl na špičku nohy nebo někdy také kopl do boty, kdežto Čódl Bates do něho zároveň vrazil zezadu, a&#160;v&#160;tom jediném okamžiku mu s&#160;rychlostí vskutku pozoruhodnou vytáhli taběrku, tobolku, hodinky, ochranný řetízek, jehlici i&#160;kapesník, ba i&#160;pouzdro na brýle. Ucítil-li starý pán v&#160;některé kapse cizí ruku, křikl, ve které to je, a&#160;potom celá hra začala zase znova.</p>
			<p class="MLP_text ParaOverride-1">Přehráli již mnoho kol této hry, když mladé pány přišly navštívit dvě mladé dámy, z&#160;nichž se jedna jmenovala Betsy a&#160;druhá Nancy. Obě měly bohatou houšť vlasů, vzadu nijak zvlášť pěkně vyčesaných nahoru, a&#160;střevíce i&#160;punčochy nemálo zanedbané. Nebyly to možná krasavice, ale obličej jim kvetl červení a&#160;vypadaly docela statně a&#160;zdravě. A&#160;protože měly pozoruhodné, nenucené a&#160;přívětivé způsoby, viděl v&#160;nich Oliver vskutku pěkná děvčata. A&#160;to bezesporu také byla.</p>
			<p class="MLP_text ParaOverride-1">Tato návštěva se zdržela velmi dlouho. Poněvadž si jedna z&#160;mladých dam stěžovala, že ji studí v&#160;žaludku, objevila se na stole pálenka a&#160;hovor nabyl tónu velmi družného a&#160;povznášejícího. Konečně Čódl Bates projevil mínění, že je čas na aus. To, napadlo Oliverovi, asi musí být francouzský výraz pro odchod odněkud, protože hned vzápětí Lišák a&#160;Čódl i&#160;obě mladé dámy společně odešli, když jim ještě napřed laskavý starý žid dal dobrotivě peníze na útratu.</p>
			<p class="MLP_text ParaOverride-1">„Co říkáš, milánku,“ začal Fagin, „to je rajský život, na? Teď si na celý den vyletěli ven.“</p>
			<p class="MLP_text ParaOverride-1">„To už práci udělali, pane?“ zeptal se Oliver.</p>
			<p class="MLP_text ParaOverride-1">„Ja, milánku,“ přisvědčil žid, „totiž, ledaže by se jim neočekávaně ještě nějaká nahodila teď, když jsou venku. A&#160;jestli se jim nahodí, jistě si ji nenechají ujít, za to ručím. Vem si z&#160;nich příklad, milánku. Vem si z&#160;nich příklad,“ tu zaklepal lopatkou na uhlí o&#160;zdivo krbu, aby dodal svým slovům důrazu, „a udělej všechno, co ti řeknou, a&#160;ve všem se řiď jejich radou, milánku&#160;– obzvlášť Lišákovou. Z&#160;Lišáka bude jednou slavnej člověk a&#160;sveze s&#160;sebou i&#160;tebe, když si z&#160;něho vemeš mustr.&#160;– Poslyš, milánku, nevisí mi z&#160;kapsy šátek?“ uťal žid najednou řeč otázkou.</p>
			<p class="MLP_text ParaOverride-1">„Ano, prosím,“ přikývl Oliver.</p>
			<p class="MLP_text ParaOverride-1">„Zkus, jestli mi ho dovedeš vytáhnout, abych to neucítil&#160;– jaks to viděl dělat je, když jsme si dnes ráno hráli.“</p>
			<p class="MLP_text ParaOverride-1">Oliver si jednou rukou přidržel spodek kapsy, jak viděl, že si ho přidržuje Lišák, a&#160;druhou rukou z&#160;ní zlehounka vytáhl kapesník.</p>
			<p class="MLP_text ParaOverride-1">„Je venku?“ zvolal žid.</p>
			<p class="MLP_text ParaOverride-1">„Tady je, prosím,“ řekl Oliver a&#160;ukázal kapesník.</p>
			<p class="MLP_text ParaOverride-1">„Jsi čipera, milánku,“ pravil šprýmovný starý pán a&#160;popleskal Olivera pochvalně po hlavě. „V&#160;životě jsem bystřejšího mládenečka neviděl. Na, tumáš šilink. Jestli budeš takhle pokračovat, dotáhneš to na nejslavnějšího muže naší doby. A&#160;teď pojď sem a&#160;já ti ukážu, jak z&#160;těch kapesníků vypáráš monogramy.“</p>
			<p class="MLP_text ParaOverride-1">Oliverovi bylo divné, co má žertovné vybírání kapes starému pánovi co dělat s&#160;možností, že z&#160;něho jednou bude slavný člověk. Ale když pomyslil, že žid je o&#160;tolik starší, a&#160;musí to tedy vědět líp, následoval ho klidně ke stolu a&#160;brzy se hluboce zabral do svého učebního předmětu.</p>
			<hr class="HorizontalRule-1"/>
			<div class="_idFootnotes">
				<div id="footnote-010" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_016.xhtml#footnote-010-backlink">11</a>  Chytrák, šikulka. (Ze staršího argotu.) <span class="MLP_znak_kurziva_9b CharOverride-2">Pozn. překl.</span></p>
				</div>
			</div>
		</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-49</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-49" xml:lang="cs-CZ">
		<div class="Z-kladn--textový-r-meček">
			<p id="_idParaDest-48" class="MLP_uroven2_kapitola ParaOverride-1">Kapitola čtyřicátá pátá</p>
			<p class="MLP_text_uprostred_-I- ParaOverride-1">Fagin pověří Noema Claypola tajným posláním</p>
			<p class="MLP_text_bez1radku_-12-0- ParaOverride-1">Druhý den ráno byl stařík brzo na nohou a&#160;netrpělivě čekal, až se objeví nový kumpán, a&#160;ten se po otálení, které se zdálo nekonečné, posléze také ukázal a&#160;s&#160;dravou chutí se vrhl na snídani.</p>
			<p class="MLP_text ParaOverride-1">„Boltere,“ začal Fagin, když si ke stolu přitáhl židli a&#160;posadil se naproti Morrisi Bolterovi.</p>
			<p class="MLP_text ParaOverride-1">„No co, tady jsem,“ opáčil Noe. „Vo co jde? Jenom na mně nechtějte, abych něco dělal, dokavad se nenajím. To je tady u&#160;vás jedna velká chyba. Nikdá si nedopřejete dost času k&#160;jídlu.“</p>
			<p class="MLP_text ParaOverride-1">„Můžete přece mluvit přitom, jak jíte, ne?“ namítl Fagin a&#160;ze samé hloubi srdce proklínal hltavost svého vzácného mladého přítele.</p>
			<p class="MLP_text ParaOverride-1">„To jo, mluvit můžu. Ještě mi líp chutná, když mluvím,“ řekl Noe a&#160;ukrojil si obludný krajíc chleba. „Kde je Karolína?“</p>
			<p class="MLP_text ParaOverride-1">„Pryč,“ pravil Fagin. „Poslal jsem ji dneska ráno s&#160;tou druhou holkou ven, protože jsem chtěl, abysme byli spolu sami.“</p>
			<p class="MLP_text ParaOverride-1">„Hm!“ zabručel Noe. „Škoda, že jste jí neporučil, aby dřív udělala pár topinek s&#160;máslem. No co! Tak povídejte. To mě rušit nebude.“</p>
			<p class="MLP_text ParaOverride-1">Po pravdě se zdálo zbytečné nějak tuze se bát, že by ho mohlo rušit cokoli, neboť se očividně usadil k&#160;jídlu s&#160;odhodláním vykonat řádný kus práce.</p>
			<p class="MLP_text ParaOverride-1">„Pěkně jste si včera vedl, milánku,“ řekl Fagin. „Báječně! Šest šilinků a&#160;devět a&#160;půl pence hned první den! Tyhle čábata, to bude váš zlatej důl.“</p>
			<p class="MLP_text ParaOverride-1">„A&#160;nezapomeňte dodat&#160;– tři korbele a&#160;jedna mlíčná bandaska,“ připamatoval pan Bolter.</p>
			<p class="MLP_text ParaOverride-1">„Ne, ne, milánku, nezapomínám. Ty korbele byly vopravdu geniální kousek, ale ta bandaska, to byl hotovej majstrštyk.“</p>
			<p class="MLP_text ParaOverride-1">„Na začátečníka myslím docela slušnej vejkon,“ poznamenal pan Bolter samolibě: „Korbele jsem stáhnul ze stojánků na sušení a&#160;ta bandaska stála opuštěná před jednou hospodou. Napadlo mě, že by v&#160;tom dešti mohla zrezavět nebo nastydnout, víme, chm? Ha, ha, ha!“</p>
			<p class="MLP_text ParaOverride-1">Fagin dělal, jako by se mohl smíchy potrhat, a&#160;pan Bolter, když se dosyta vysmál a&#160;několikerým důkladným ukousnutím první velekrajíc chleba s&#160;máslem odpravil, hned si posloužil dalším.</p>
			<p class="MLP_text ParaOverride-1">„Potřebuju, Boltere,“ začal Fagin a&#160;naklonil se k&#160;němu přes stůl, „abyste pro mě udělal nějakou prácičku, milánku&#160;– prácičku, co vyžaduje velkou pozornost a&#160;opatrnost.“</p>
			<p class="MLP_text ParaOverride-1">„Jářku,“ opáčil Bolter, „ne abyste mě strkal do nějakýho nebezpečí, nebo mě znova posílal na některou tuhle policejní stanici. To mi nepásne, to teda ne&#160;– a&#160;taky vám to hned povídám.“</p>
			<p class="MLP_text ParaOverride-1">„V&#160;tomhle není nejmenší nebezpečí&#160;– ani stín, ani špetička,“ řekl žid. „Jenom potřebuju stopovat jednu ženskou.“</p>
			<p class="MLP_text ParaOverride-1">„Starou?“ tázal se pan Bolter.</p>
			<p class="MLP_text ParaOverride-1">„Mladou,“ odpověděl Fagin.</p>
			<p class="MLP_text ParaOverride-1">„To bych teda uměl docela dobře, to jo,“ prohlásil Bolter. „Byl jsem na špehování koumes jedna radost, už když jsem byl ve škole. A&#160;proč ji mám stopovat? Snad ji nemám&#160;–“</p>
			<p class="MLP_text ParaOverride-1">„Nic jí neuděláte, jenom mi musíte říct, kam chodí, s&#160;kým se stýká, a&#160;jestli to bude možný, taky co povídá&#160;– pamatovat si ulici, jestli to je ulice, nebo dům, jestli to je dům&#160;– a&#160;přijít mi potom vyřídit všechno, co se vám podaří vyzvědět.“</p>
			<p class="MLP_text ParaOverride-1">„Co mi za to dáte?“ zeptal se Noe, postavil koflík na stůl a&#160;dychtivě pohlédl svému zaměstnavateli do tváře.</p>
			<p class="MLP_text ParaOverride-1">„Jestli to provedete dobře, milánku, tak libru. Jednu libru,“ řekl Fagin v&#160;touze vzbudit u&#160;něho co možná největší zájem o&#160;naznačenou práci. „A&#160;tolik jsem ještě co živ nedal za žádnej úkol, kde se nedalo čekat, že si to mnohonásobně vynahradím.“</p>
			<p class="MLP_text ParaOverride-1">„Kdo to je, ta ženská?“ zeptal se Noe.</p>
			<p class="MLP_text ParaOverride-1">„Jedna naše.“</p>
			<p class="MLP_text ParaOverride-1">„I&#160;sákryš!“ zvolal Noe a&#160;ohrnul nos. „Asi jí moc nevěříte, co?“</p>
			<p class="MLP_text ParaOverride-1">„Ale našla si nějaký nový přátele, milánku, a&#160;já musím vědět, co je to zač,“ odtušil Fagin.</p>
			<p class="MLP_text ParaOverride-1">„Rozumím,“ přisvědčil Noe. „Jenom proto, abyste měl to potěšení se s&#160;nima poznat, jestli to jsou slušný lidi, viďte? Ha, ha, ha! Hraju s&#160;váma, beru to!“</p>
			<p class="MLP_text ParaOverride-1">„To já věděl hned!“ zvolal Fagin, úspěchem svého návrhu rozjařený.</p>
			<p class="MLP_text ParaOverride-1">„To se ví, to se ví,“ dodal Noe. „Kde je ta ženská? Kde na ni mám čekat? Kam mám jít?“</p>
			<p class="MLP_text ParaOverride-1">„To všechno, milánku, ještě ode mě uslyšíte. V&#160;patřičnou chvíli vám ji ukážu,“ řekl Fagin. „Zatím buďte jenom pořád připravenej a&#160;všechno ostatní nechte na mně.“</p>
			<p class="MLP_text ParaOverride-1">Ten večer i&#160;příští a&#160;ještě příští proseděl špeh. Plně obutý a&#160;vymóděný ve svém formanském kostýmu, hotov na první Faginúv pokyn vyrazit. Tak uplynulo šest večerů&#160;– šest dlouhých, únavných večerů&#160;– a&#160;pokaždé přišel Fagin domů se zklamanou tváří a&#160;úsečně oznámil, že ještě nepřišel čas. Sedmého večera se vrátil dřív a&#160;s&#160;takovou radostí, že ji nedokázal utajit. Byla neděle.</p>
			<p class="MLP_text ParaOverride-1">„Dneska jde ven,“ řekl Fagin, „a sázím se, že na tu pravou adresu, protože celej den byla sama a&#160;ten mužskej, co se ho tak bojí, nepřijde domů dřív než až hodně pozdě k&#160;ránu. Pojďte se mnou. Honem!“</p>
			<p class="MLP_text ParaOverride-1">Noe vyskočil, aniž řekl jediné slovo, protože žid se jen tetelil rozčilením tak prudkým, že nakazil i&#160;jeho. Pokradmu vyšli z&#160;domu a&#160;potom pospíchali klikatým bludištěm ulic, až konečně stanuli před hospodou, ve které Noe poznal tutéž, kde přenocoval v&#160;den svého příchodu do Londýna.</p>
			<p class="MLP_text ParaOverride-1">Bylo už po jedenácté hodině a&#160;dveře byly zamčené. Ale když Fagin tlumeně hvízdl, tichounce se otočily v&#160;pantech. Bezhlučně vstoupili a&#160;dveře se za nimi zase zavřely.</p>
			<p class="MLP_text ParaOverride-1">Fagin a&#160;mladý žid, který jim otevřel, se neodvažovali téměř ani šeptnout a&#160;nahrazovali slova němohrou; tak ukazovali Noemovi na tabulku skla ve zdi a&#160;posunky ho vyzvali, aby si vylezl nahoru a&#160;prohlédl si osobu ve vedlejší místnosti.</p>
			<p class="MLP_text ParaOverride-1">„To je ta ženská?“ zeptal se šeptem stěží hlasitějším než dech. Fagin kývnutím přisvědčil.</p>
			<p class="MLP_text ParaOverride-1">„Nevidím jí dost dobře do vobličeje,“ zašeptal Noe. „Kouká se dolů a&#160;svíčka stojí za ní.“</p>
			<p class="MLP_text ParaOverride-1">„Počkejte tam,“ přikázal mu šeptem Fagin. Potom dal znamení Barneymu a&#160;ten se vzdálil. Vzápětí vstoupil mladý žid do vedlejší místnosti a&#160;pod záminkou, že přichází očistit knot, postavil svíčku na vhodné místo a&#160;pak promluvil na děvče a&#160;tím ji přiměl, aby zvedla hlavu.</p>
			<p class="MLP_text ParaOverride-1">„Teď ji vidím,“ zajásal špeh.</p>
			<p class="MLP_text ParaOverride-1">„Zřetelně?“</p>
			<p class="MLP_text ParaOverride-1">„Poznal bych ji mezi tisícem.“</p>
			<p class="MLP_text ParaOverride-1">Chvatně sestoupil, protože dveře zadní místnosti se otevřely a&#160;dívka vycházela. Fagin ho zatáhl za malou přepážku, zataženou závěsem, a&#160;oba zadržovali dech, zatímco procházela sotva na krok od místa jejich úkrytu a&#160;vyšla dveřmi, kterými oni prve vstoupili.</p>
			<p class="MLP_text ParaOverride-1">„Ks!“ sykl mladík, který držel dveře. „Už!“</p>
			<p class="MLP_text ParaOverride-1">Noe si vyměnil pohled s&#160;Faginem a&#160;hnal se ven.</p>
			<p class="MLP_text ParaOverride-1">„Doleva,“ huhňavě zašeptal mladík, „dejte se vlevo a&#160;držte se na druhý straně.“</p>
			<p class="MLP_text ParaOverride-1">Noe poslechl a&#160;ve světle luceren zahlédl postavu odcházející dívky už pěkný kousek před sebou. Přiblížil se k&#160;ní pouze na tolik, na kolik pokládal za opatrné, a&#160;držel se na protější straně ulice, aby mohl pozorovat její počínání. Dvakrát třikrát se nervózně ohlédla a&#160;jednou se dokonce zastavila a&#160;nechala přejít dva muže, kteří jí šli těsně v&#160;patách. Zdálo se, že s&#160;přibývající vzdáleností jí přibývá i&#160;odvahy a&#160;že jde krokem pořád pevnějším a&#160;ráznějším. Špeh udržoval stále stejnou vzdálenost mezi ní a&#160;sebou a&#160;sledoval ji, oči z&#160;ní nespustil.</p>
		</div>
</body>
</html>
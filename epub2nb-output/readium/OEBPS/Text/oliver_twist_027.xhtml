<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-24</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-24" xml:lang="cs-CZ">
		<div class="Z-kladn--textový-r-meček">
			<p id="_idParaDest-23" class="MLP_uroven2_kapitola ParaOverride-1">Kapitola dvacátá</p>
			<p class="MLP_text_uprostred_-I- ParaOverride-1">V&#160;níž je Oliver odevzdán panu Williamu Sikesovi</p>
			<p class="MLP_text_bez1radku_-12-0- ParaOverride-1">Když se Oliver ráno probudil, nemálo ho překvapilo, že vedle svého lože vidí stát nové botky s&#160;tlustou pevnou podrážkou a&#160;jeho staré boty že zmizely. Zpočátku ho tento objev těšil, neboť zadoufal, že to snad je předzvěst jeho propuštění; ale takové myšlenky se mu rychle vykouřily z&#160;hlavy; jakmile usedl se židem k&#160;snídani a&#160;ten mu tónem a&#160;způsobem, který jeho úlek ještě zvýšil, prostě oznámil, že ten večer ho odvedou do bytu Billa Sikese.</p>
			<p class="MLP_text ParaOverride-1">„A&#160;tam&#160;– tam mám zůstat, pane?“ zeptal se Oliver ustrašeně.</p>
			<p class="MLP_text ParaOverride-1">„Ne, ne, milánku, i&#160;kde, tam nezůstaneš,“ odpověděl žid. „Neradi bysme tě ztratili. Nic se neboj, Olivere, zase se k&#160;nám vrátíš. Ha, ha, ha! Nebudem přec takoví necitové, abysme tě od sebe vyhnali, milánku. Kdepak, kdepak!“</p>
			<p class="MLP_text ParaOverride-1">Stařík, který se skláněl nad ohněm a&#160;opékal krajíček chleba, se ohlédl, když takto škádlil Olivera, a&#160;uchichtával se, jako by tím chtěl dát najevo, že ví, jak velice rád by se Oliver ještě stále od nich dostal pryč, jen kdyby mohl.</p>
			<p class="MLP_text ParaOverride-1">„Tak se mi zdá,“ pravil žid a&#160;upřel pevně oči na Olivera, „že bys rád věděl, proč máš vůbec jít k&#160;Billovi&#160;– viď, milánku, na?“</p>
			<p class="MLP_text ParaOverride-1">Oliver se bezděky začervenal, když viděl, jak mu ten starý zloděj čte myšlenky, ale směle odpověděl, že ano, rád by to věděl.</p>
			<p class="MLP_text ParaOverride-1">„Na, co myslíš, proč asi?“ odrazil Fagin otázku otázkou.</p>
			<p class="MLP_text ParaOverride-1">„Opravdu nevím, pane,“ odpověděl Oliver.</p>
			<p class="MLP_text ParaOverride-1">„Chm!“ odfrkl si žid a&#160;se zklamaným výrazem zanechal bedlivého zkoumání chlapcova obličeje a&#160;odvrátil se. „Na, teda počkej, až ti to řekne Bill.“</p>
			<p class="MLP_text ParaOverride-1">Žid byl zřejmě velice rozmrzelý, že Oliver po té stránce neprojevil větší zvědavost; ale po pravdě byl Oliver, ač se na to přímo třásl, napjatou záludností Faginova výrazu i&#160;svými vlastními dohady příliš zmatený, aby se právě v&#160;tu chvíli mohl dál vyptávat. Jiná příležitost se mu však již nenaskytla, protože žid pak zůstal neobyčejně nabručený a&#160;nemluvný až do večera a&#160;potom se chystal jít ven.</p>
			<p class="MLP_text ParaOverride-1">„Můžeš si zapálit svíčku,“ pravil žid a&#160;položil jednu na stůl. „Tady máš knížku a&#160;čti si, než pro tebe přijdou. Dobrou noc!“</p>
			<p class="MLP_text ParaOverride-1">„Dobrou noc!“ opáčil Oliver tiše.</p>
			<p class="MLP_text ParaOverride-1">Žid vykročil ke dveřím a&#160;cestou se díval přes rameno po chlapci. Najednou se zastavil a&#160;zavolal ho jménem.</p>
			<p class="MLP_text ParaOverride-1">Oliver zvedl oči a&#160;žid ukázal na svíčku a&#160;pokynem mu poručil, aby ji rozžehl. Oliver poslechl, a&#160;když stavěl svícen na stůl, spatřil, že ho žid z&#160;temného konce místnosti probodává očima, čelo hrozivě zamračené a&#160;svraštělé.</p>
			<p class="MLP_text ParaOverride-1">„Dej si pozor, Olivere, dej si pozor!“ promluvil starý muž a&#160;varovným gestem před sebou potřásal pravou rukou. „Je to neurvalej člověk, a&#160;když v&#160;něm vzkypí krev, tak mu na kapce cizí krve nesejde. Ať se děje co děje, ani nemukni, a&#160;co ti poručí, to udělej. Pamatuj!“ Na poslední slovo položil zvlášť silný důraz, a&#160;když pak povolil svalům v&#160;tváři a&#160;roztáhl ji pomaloučku v&#160;příšerný škleb, pohodil hlavou a&#160;vyšel z&#160;místnosti.</p>
			<p class="MLP_text ParaOverride-1">Jakmile stařík zmizel, opřel si Oliver hlavu o&#160;ruku a&#160;s&#160;rozechvělým srdcem uvažoval o&#160;slovech, která právě slyšel. Čím víc přemýšlel o&#160;židově napomenutí, tím méně se mu dařilo uhádnout jeho pravý smysl a&#160;účel. Nemohl připadnout na jediný špatný záměr uskutečnitelný tím, že ho pošlou k&#160;Sikesovi, který by se nedal provést právě tak dobře, kdyby zůstal u&#160;Fagina, a&#160;po dlouhém přemítání konečně usoudil, že si ho vybrali, aby tomu lupičovi vykonával různé běžné hrubší práce, dokud se nepovede najít jiného hocha, který by mu pro ten účel vyhovoval lépe. Byl přespříliš zvyklý utrpení a&#160;tam, kde byl, vytrpěl již příliš mnoho, aby nad vyhlídkou na takovou změnu nějak zvlášť těžce bědoval. Několik minut setrval v&#160;hlubokém zamyšlení a&#160;potom s&#160;těžkým povzdechem očistil knot svíčky, chopil se knihy, kterou mu tam žid nechal, a&#160;pustil se do čtení.</p>
			<p class="MLP_text ParaOverride-1">Obracel list za listem. Zpočátku lhostejně, ale když připadl na stať, která upoutala jeho pozornost, brzy se do knihy zabral se zájmem. Byly to životopisy a&#160;soudní procesy proslulých zločinců a&#160;stránky byly od častého čtení celé ušpiněné a&#160;ohmatané. Dočítal se v&#160;nich o&#160;strašlivých zločinech, spáchaných u&#160;osamělých cest a&#160;silnic; o&#160;mrtvolách ukrytých před lidským zrakem v&#160;hlubokých jámách a&#160;studnách, které je přes všechnu svou hloubku nepohltily nadobro, nýbrž po mnoha letech je posléze přec jen vydaly, a&#160;o&#160;tom, jak pohled na ně rozběsnil vrahy k&#160;takovému šílenství, že samou hrůzou přiznali svou vinu a&#160;úpěnlivě volali po šibenici, aby ukončila jejich muka. Rovněž se v&#160;nich dočetl o&#160;lidech, jež vprostřed noci, když v&#160;hlubokém tichu leželi na lůžku, jejich vlastní špatné myšlenky ponoukaly (jak aspoň říkali) a&#160;svedly ke zvěrstvům tak děsným a&#160;krvavým, že již pouhé pomyšlení na ně nahánělo husí kůži a&#160;třesavku do všech údů. Hrůzostrašné popisy byly tak věcné a&#160;živé, že mu připadalo, jako by mu před očima ty zažloutlé stránky rudly sedlou krví, a&#160;slova na nich mu zvučela v&#160;uších, jako by je dutým chrapotem šeptali duchové zavražděných.</p>
			<p class="MLP_text ParaOverride-1">V&#160;návalu bezmezného strachu sklapl hoch knihu a&#160;odhodil ji od sebe. Vzápětí padl na kolena a&#160;vzýval dobrotivé nebe, aby ho uchránilo od takových činů&#160;– aby mu raděj dalo na místě zemřít, než aby ho zachovalo pro zločiny tak strašlivé a&#160;příšerné. Ponenáhlu se trochu uklidnil a&#160;tichým, zlomeným hlasem úpěnlivě prosil, aby ho vysvobodilo z&#160;nynějšího nebezpečí&#160;– a&#160;má-li se kdy vůbec dostat nějaké pomoci ubohému malému ošlapkovi, který v&#160;životě nepoznal lásky přátel ani příbuzných, aby mu ji seslalo teď, když bědný a&#160;opuštěný stojí sám uprostřed takové špatnosti a&#160;zločinnosti.</p>
			<p class="MLP_text ParaOverride-1">Skončil modlitbu, ale nadále setrvával na kolenou s&#160;hlavou zabořenou do rukou&#160;– když vtom ho vyburcoval jakýsi šustivý zvuk.</p>
			<p class="MLP_text ParaOverride-1">„Co je to?“ zvolal a&#160;vyskočil, když ve dveřích zahlédl stát jakousi postavu. „Kdo je tam?“</p>
			<p class="MLP_text ParaOverride-1">„Já. Jenom já,“ odpověděl rozechvělý hlas.</p>
			<p class="MLP_text ParaOverride-1">Oliver zdvihl svíčku nad hlavu a&#160;zadíval se ke dveřím. Byla to Nancy.</p>
			<p class="MLP_text ParaOverride-1">„Dej to světlo pryč,“ řekla dívka a&#160;odvrátila hlavu. „Píchá mě do očí.“</p>
			<p class="MLP_text ParaOverride-1">Oliver viděl, že je velmi bledá, a&#160;laskavě se zeptal, není-li nemocná. Dívka sebou hodila na židli a&#160;zády k&#160;němu zalomila rukama, ale neodpověděla ani slovo.</p>
			<p class="MLP_text ParaOverride-1">„Bůh mi odpusť!“ zvolala po krátké chvíli. „Na tohle jsem jaktěživo nepomyslela.“</p>
			<p class="MLP_text ParaOverride-1">„Stalo se něco?“ ptal se Oliver. „Můžu vám nějak pomoct? Rád vám pomůžu, jestli můžu. Opravdu rád.“</p>
			<p class="MLP_text ParaOverride-1">Kolébala se ze strany na stranu; chytila se za hrdlo, z&#160;úst se jí vydralo kloktavé zachrčení a&#160;zalapala po dechu.</p>
			<p class="MLP_text ParaOverride-1">„Nancy!“ zvolal Oliver. „Co je vám?“</p>
			<p class="MLP_text ParaOverride-1">Dívka se tloukla rukama do kolen a&#160;nohama dupala do podlahy; potom náhle přestala, přitáhla si šátek těsněji kolem těla a&#160;roztřásla se zimou.</p>
			<p class="MLP_text ParaOverride-1">Oliver prohrábl oheň. Dívka si k&#160;němu přitáhla židli a&#160;chviličku tam seděla beze slova; ale konečně přece zdvihla hlavu a&#160;rozhlédla se kolem.</p>
			<p class="MLP_text ParaOverride-1">„Nevím, co to na mě někdy přijde,“ začala a&#160;dělala, jako by si horlivě upravovala šaty, „je to myslím tahle vlhká, špinavá světnice. Tak co, Oli, jsi hotový?“</p>
			<p class="MLP_text ParaOverride-1">„To mám jít s&#160;vámi?“ ptal se Oliver.</p>
			<p class="MLP_text ParaOverride-1">„Jo. Přicházím od Billa,“ odpověděla na to dívka. „Máš jít se mnou.“</p>
			<p class="MLP_text ParaOverride-1">„Na co?“ vyhrkl Oliver a&#160;škubl sebou dozadu.</p>
			<p class="MLP_text ParaOverride-1">„Na co?“ opakovala dívka ozvěnou a&#160;zdvihla oči, ale hned je zase odvrátila, jakmile spočinuly na hochově tváři. „Hm! Pro nic špatného.“</p>
			<p class="MLP_text ParaOverride-1">„To nevěřím,“ řekl Oliver, který ji bedlivě pozoroval.</p>
			<p class="MLP_text ParaOverride-1">„Tak ať je po tvém,“ opáčila dívka s&#160;předstíraným smíchem. „Teda pro nic dobrého.“</p>
			<p class="MLP_text ParaOverride-1">Oliver jasně postřehl, že má na lepší city té dívky jistý vliv, a&#160;na okamžik si pomyslil, že se pokusí dovolat jejího soucitu se svým bezmocným postavením. Ale potom mu hlavou kmitla myšlenka, že ještě není ani jedenáct hodin, a&#160;že je tedy na ulicích dosud hodně lidí, mezi kterými se jistě najde někdo, kdo jeho slovům uvěří. Jen s&#160;touto úvahou skončil, pokročil k&#160;Nancy a&#160;prohlásil, poněkud kvapně, že je hotov jít.</p>
			<p class="MLP_text ParaOverride-1">Oliverovo krátké rozmýšlení ani jeho význam hochově společnici neušly. Zpytavě ho pozorovala, zatímco mluvil, a&#160;chápavý pohled, kterým na něm utkvěla, sdostatek jasně prozrazoval, že uhádla, co mu proběhlo hlavou.</p>
			<p class="MLP_text ParaOverride-1">„Tiše!“ šeptla dívka a&#160;sehnula se k&#160;němu, když se opatrně rozhlédla a&#160;ukázala ke dveřím. „Nemůžeš nic dělat. Snažila jsem se ti pomoct, co jsem mohla, ale všechno bylo marné. Mají tě zajištěného ze všech stran. Jestli ti je souzeno, abys odsud vůbec někdy vyvázl, tak tohle ještě není tvoje chvíle.“</p>
			<p class="MLP_text ParaOverride-1">Ráznost jejího chování překvapila Olivera tak, že se jí užasle zahleděl do tváře. Podle všeho zdání mluvila pravdu; bledý obličej jí hrál vzrušením a&#160;celá se samou opravdovostí jen třásla.</p>
			<p class="MLP_text ParaOverride-1">„Už jednou jsem tě uchránila od surovosti a&#160;uchráním tě zas, zrovna jako právě teď,“ pokračovala potom dívka nahlas, „protože kdybych pro tebe nebyla přišla já a&#160;byl by pro tebe přišel někdo jiný, byl by na tebe o&#160;moc hrubší než já. Zaručila jsem se za tebe, že půjdeš klidně a&#160;tiše&#160;– jestli ne, tak jenom ublížíš sobě i&#160;mně, a&#160;kdo ví, třeba i&#160;zaviníš mou smrt. Podívej tuhle! To všechno jsem už kvůli tobě zkusila, jakože mě Bůh vidí, že ti to ukazuju!“</p>
			<p class="MLP_text ParaOverride-1">Přitom ukázala na několik černavých podlitin na krku a&#160;na pažích a&#160;hned zas překotně pokračovala:</p>
			<p class="MLP_text ParaOverride-1">„To pamatuj! A&#160;ušetři mě, abych kvůli tobě tentokrát nezkusila víc. Kdybych ti mohla pomoct, hned bych to udělala&#160;– ale není to v&#160;mé moci. Nechtějí ti ublížit&#160;– ať už tě přinutí nevím k&#160;čemu, nebude to tvoje vina. Mlč! Každé slovo od tebe je pro mě rána. Podej mi ruku. Honem! Ruku!“</p>
			<p class="MLP_text ParaOverride-1">Uchopila ruku, kterou jí Oliver bezděčně vložil do dlaně, sfoukla svíčku a&#160;již ho vlekla za sebou do schodů. Domovní dveře jim rychle otevřel kdosi zahalený tmou, a&#160;když jimi prošli na ulici, stejně rychle je zase zavřel. Venku čekal nájemný kabriolet. S&#160;touž rázností, jakou až dosud jevila při hovoru s&#160;ním, vtáhla teď dívka Olivera s&#160;sebou do vozu a&#160;pečlivě zatáhla záclonky. Drožkář nečekal na další příkazy, nýbrž ihned práskl do koně a&#160;ujížděl plnou rychlostí, aniž promeškal zbytečnou vteřinku.</p>
			<p class="MLP_text ParaOverride-1">Dívka držela Olivera stále pevně za ruku a&#160;znovu a&#160;znovu mu šeptala do ucha táž napomenutí a&#160;ujištění, kterými ho zahrnula již předtím. Všechno dohromady bylo tak rychlé a&#160;překotné, že Oliver měl stěží čas si uvědomit, kde vůbec je, nebo jak se tam dostal, když povoz již zastavil před domem, k&#160;němuž minulý večer mířily židovy kroky&#160;–</p>
			<p class="MLP_text ParaOverride-1">Na jediný kratičký okamžik střelil Oliver chvatným pohledem po prázdné ulici a&#160;již již se mu ze rtů dral výkřik o&#160;pomoc. Ale v&#160;uších mu dosud zněl dívčin hlas, zaříkající ho tónem tak úpěnlivým, aby na ni pamatoval, že neměl to srdce vykřiknout. Mezitímco váhal, příležitost prchla; byl již v&#160;domě a&#160;dveře se za ním zavřely.</p>
			<p class="MLP_text ParaOverride-1">„Semhle,“ pobídla ho dívka a&#160;prvně mu zas pustila ruku. „Hej, Bille!“</p>
			<p class="MLP_text ParaOverride-1">„Jo?“ ozval se v&#160;odpověď Sikes, když se nahoře nad schody ukázal se svíčkou. „Aha! To je namoutě vono! Tak poďte!“</p>
			<p class="MLP_text ParaOverride-1">To byl velmi silný projev pochvaly, neobyčejně vřelé přivítání od člověka páně Sikesovy letory. Nancy to zjevně nadmíru potěšilo, a&#160;proto se s&#160;ním srdečně pozdravila.</p>
			<p class="MLP_text ParaOverride-1">„Vočka si vzal domů Tom,“ poznamenal Sikes, zatímco jim svítil na cestu do schodů. „Jen by nám tady překážel.“</p>
			<p class="MLP_text ParaOverride-1">„To máš pravdu,“ přisvědčila Nancy.</p>
			<p class="MLP_text ParaOverride-1">„Tak jsi toho spratka teda přivedla,“ konstatoval Sikes, když všichni tři již vešli do světnice, a&#160;mezi řečí zavřel dveře.</p>
			<p class="MLP_text ParaOverride-1">„Jo, tady je,“ potvrdila Nancy.</p>
			<p class="MLP_text ParaOverride-1">„Šel klidně?“ zeptal se Sikes.</p>
			<p class="MLP_text ParaOverride-1">„Jako beránek,“ odpověděla Nancy.</p>
			<p class="MLP_text ParaOverride-1">„To rád slyším,“ řekl Sikes a&#160;mračně se podíval na Olivera. „Už kvůli těm jeho mladejm hnátům, anžto jináč by si to byl šeredně vodskákal. Pojď sem, pískle, udělám ti malou přednášku, abysme to radši měli hnedka z&#160;krku.“</p>
			<p class="MLP_text ParaOverride-1">Po tomto proslovu k&#160;novému žákovi strhl pan Sikes Oliverovi čepici a&#160;hodil ji do kouta; potom ho chytil za rameno, sám se posadil ke stolu a&#160;hocha si postavil před sebe.</p>
			<p class="MLP_text ParaOverride-1">„Tak za první: víš, co je tohle?“ zeptal se Sikes a&#160;vzal do ruky kapesní bambitku, která ležela na stole.</p>
			<p class="MLP_text ParaOverride-1">Oliver přisvědčil, že ví.</p>
			<p class="MLP_text ParaOverride-1">„No dobrá, a&#160;teď koukej,“ pokračoval Sikes. „Tohle je prach&#160;– tohle tady je koule&#160;– a&#160;tohle je ždibek starýho klobouku na ucpání.“</p>
			<p class="MLP_text ParaOverride-1">Oliver ke každému jednotlivému předváděnému předmětu šeptem vyjádřil, že rozumí, co to je, a&#160;potom se pan Sikes jal s&#160;velkou péčí a&#160;rozvahou bambitku nabíjet.</p>
			<p class="MLP_text ParaOverride-1">„Tak, teďka je nabitá,“ oznámil pan Sikes, když s&#160;tím skončil.</p>
			<p class="MLP_text ParaOverride-1">„Ano, prosím, vidím,“ přisvědčil Oliver.</p>
			<p class="MLP_text ParaOverride-1">„Tak heleď,“ řekl lupič, uchopil Olivera za zápěstí a&#160;pomaloučku mu přiložil hlaveň tak blízko k&#160;spánku, až se dotkla kůže&#160;– v&#160;kterémžto okamžiku se hoch neubránil, aby sebou neškubl, „jestli mi cekneš jediný slovo, až se mnou budeš venku, leda bych sám na tebe promluvil, tak máš bez řečí tuhle kouli v&#160;hlavě. Teda jestli se někdy vopravdu rozhodneš promluvit bez dovolení, tak se rovnou napřed pomodli.“</p>
			<p class="MLP_text ParaOverride-1">Aby účinek této výstrahy zesílil, obdařil pan Sikes její předmět zamračením a&#160;hned zas pokračoval:</p>
			<p class="MLP_text ParaOverride-1">„Pokavad vím, není na světě živá duše, co by se po tobě ňák extra sháněla, kdybych tě vopravdu voddělal&#160;– a&#160;tak bych se vlastně ani nemusel takhle setsakramentsky namáhat, abych ti všechno vysvětloval, kdybych to nemyslel jen pro tvý vlastní dobro. Slyšíš mě?“</p>
			<p class="MLP_text ParaOverride-1">„Zkrátka a&#160;dobře, co mu chceš říct,“ přihlásila se Nancy a&#160;mluvila velmi důrazně a&#160;lehce se mračila na Olivera, jako by svým slovům chtěla zajistit jeho vážnou pozornost, „je to, že jestli ti tuhle prácičku, co máš zrovna v&#160;pácu, nějak zkříží, tak že mu provždycky zabráníš, aby o&#160;tom mohl později něco vykládat&#160;– že mu prostě provrtáš hlavu koulí a&#160;riskneš si, jestli se za to budeš houpat nebo ne, stejně jako to při výkonu povolání každý měsíc svého života riskuješ kvůli spoustě jiných věcí.“</p>
			<p class="MLP_text ParaOverride-1">„To je vono!“ přikývl pochvalně pan Sikes. „Ženský dovedou vždycky všechno podat párma slovy&#160;– leda když se na jednoho čertěj, to to pak natahujou. A&#160;když tomu teďka klouče jaksepatří rozumí, tak nám dej něco k&#160;večeři a&#160;potom si trošku schrupnem, než vyrazíme.“</p>
			<p class="MLP_text ParaOverride-1">Ve shodě s&#160;touto žádostí Nancy rychle prostřela na stůl, a&#160;když pak na několik minut zmizela, brzy se zas vrátila s&#160;plecháčem ležáku a&#160;s&#160;mísou skopových žebírek&#160;– což panu Sikesovi poskytlo příležitost k&#160;žertovným poznámkám, založeným na zvláštní shodě okolností, že „žábro“ je ve zlodějské hantýrce běžný název nejen pro toto jídlo, ale zároveň i&#160;pro důmyslný nástroj často používaný v&#160;jeho profesi, páčidlo. Vůbec byl tento výtečný pán, snad že ho vzněcovala tak blízká vyhlídka na praktické uplatnění odborných znalostí, v&#160;znamenité náladě a&#160;rozverném rozpoložení; na důkaz toho zde můžeme právem uvést, že rozverně vytáhl plný plecháč piva na jeden ráz a&#160;že za celou dobu jídla nepronesl, hrubě počítáno, o&#160;mnoho víc než kopu kleteb.</p>
			<p class="MLP_text ParaOverride-1">Jakmile večeře skončila&#160;– snadno si lze představit, že Oliver neměl na jídlo valnou chuť&#160;– vlil do sebe pan Sikes ještě dvě sklenice studeného grogu z&#160;kořalky a&#160;pak sebou hodil na postel; dívce nařídil s&#160;mnohým prokletím pro případ, že by zmeškala, aby ho vzbudila přesně v&#160;pět. Z&#160;rozkazu téže autority se Oliver natáhl, tak jak byl v&#160;šatech, na slamník na podlaze, kdežto Nancy si sedla ke krbu, starala se o&#160;oheň a&#160;bděla, aby je mohla v&#160;stanovenou hodinu probudit.</p>
			<p class="MLP_text ParaOverride-1">Dlouho ještě ležel Oliver a&#160;nespal, neboť nepokládal za vyloučené, že Nancy třeba využije dané příležitosti, aby mu pošeptala nějakou další radu. Ale dívka zůstávala sedět v&#160;zadumání u&#160;ohně úplně bez hnutí kromě toho, že tu a&#160;tam očistila knot svíce. Unaven hlídáním a&#160;napětím konečně přece usnul.</p>
			<p class="MLP_text ParaOverride-1">Když se probudil, bylo na stole prostřeno k&#160;čaji a&#160;Sikes si strkal do kapes pláště, který visel na lenochu židle, rozličné předměty. Nancy se pilně otáčela kolem přípravy snídaně. Ještě se nerozednilo, neboť svíčka dosud hořela a&#160;venku byla úplná tma.</p>
			<p class="MLP_text ParaOverride-1">K&#160;tomu ještě do okenních tabulí šlehal ostrý déšť a&#160;obloha vypadala černá a&#160;zatažená.</p>
			<p class="MLP_text ParaOverride-1">„Tak hop!“ zavrčel Sikes, když se Oliver zdvihl. „Půl šestý! Mrskni sebou, nebo nedostaneš snídani&#160;– i&#160;tak je už dost pozdě.“</p>
			<p class="MLP_text ParaOverride-1">Oliverovi netrvalo dlouho, než skončil toaletu, a&#160;když něco málo posnídal, v&#160;odpověď na Sikesův nevrlý dotaz řekl, že je se vším hotov.</p>
			<p class="MLP_text ParaOverride-1">Nancy se na hocha téměř nepodívala a&#160;jen mu hodila šátek, aby si ho uvázal kolem krku; Sikes mu dal velkou hrubou pelerínu, aby si ji zapnul přes ramena. V&#160;takovém vystrojení podal Oliver ruku lupiči, který prodlel jen tolik, co by mu s&#160;výhružným posunkem ukázal, že v&#160;postranní kapse pláště má stále touž bambitku, hned potom se podávané ruky pevně chytil, vyměnil si s&#160;Nancy pozdrav na rozloučenou a&#160;již hocha odváděl.</p>
			<p class="MLP_text ParaOverride-1">Když došli ke dveřím, otočil Oliver na okamžik hlavu v&#160;naději, že zachytí dívčin pohled. Ale Nancy již opět zaujala své staré místo u&#160;krbu a&#160;seděla před ohněm úplně bez hnutí.</p>
		</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-47</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-47" xml:lang="cs-CZ">
		<div class="Z-kladn--textový-r-meček">
			<p id="_idParaDest-46" class="MLP_uroven2_kapitola ParaOverride-1">Kapitola čtyřicátá třetí</p>
			<p class="MLP_text_uprostred_-I- ParaOverride-1">V&#160;níž se ukáže, jak se Ferina Lišák dostal do maléru</p>
			<p class="MLP_text_bez1radku_-12-0- ParaOverride-1">„A&#160;tak teda ten váš dobrej přítel, to jste byl vy sám, co?“ zeptal se pan Claypole, alias Bolter, když se na základě dohody, kterou uzavřel s&#160;Faginem, nazítří odebral do jeho domu. „Sákryš, hnedka jsem si to včera myslel!“</p>
			<p class="MLP_text ParaOverride-1">„Každej člověk je sám sobě přítelem, milánku,“ opáčil Fagin se svým nejúlisnějším zubením. „Lepšího přítele, než je sám, pod sluncem nenajde.“</p>
			<p class="MLP_text ParaOverride-1">„Leda někdy,“ namítl Morris Bolter a nasadil si výraz zkušeného světáka. „Jsou lidi, víme, co nejsou nepřátelé nikomu než sami sobě.“</p>
			<p class="MLP_text ParaOverride-1">„To nevěřte,“ řekl Fagin. „Když je někdo sám sobě nepřítelem, tak je to jen proto, že chce bejt až přesmoc dobrým přítelem sám sobě&#160;– a&#160;ne proto, že by se staral o&#160;každýho jinýho, jenom ne o&#160;sebe. Chm, pchá! Nic takovýho v&#160;přírodě neexistuje!“</p>
			<p class="MLP_text ParaOverride-1">„A&#160;jestli existuje, tak by to bejt nemělo,“ odpověděl pan Bolter.</p>
			<p class="MLP_text ParaOverride-1">„To dá rozum. Některej kouzelník tvrdí, že to pravý magický číslo je trojka, a&#160;jinej zas, že sedmička. Ale není to ani to, ani ono, přítelíčku, kdepak. Je to číslo jedna!“</p>
			<p class="MLP_text ParaOverride-1">„Cha, cha!“ rozesmál se pan Bolter. „Ať žije číslo jedna!“</p>
			<p class="MLP_text ParaOverride-1">„V&#160;takový malý společnosti, jako je naše, milánku,“ pravil Fagin, který pokládal za nezbytné toto stanovisko blíže vymezit, „máme jedno společný číslo jedna&#160;– to znamená, že nemůžete za číslo jedna považovat sebe, pakliže za stejný číslo zároveň nepovažujete i&#160;mne a&#160;taky všechny naše ostatní mladý pomocníky.“</p>
			<p class="MLP_text ParaOverride-1">„I&#160;ďasa,“ zvolal pan Bolter.</p>
			<p class="MLP_text ParaOverride-1">„Rozumějte,“ pokračoval Fagin a&#160;stavěl se, jako by si toho přerušení nebyl všiml, „jsme spolu do všeho navzájem tak zapletený a&#160;máme tak shodný zájmy, že to tak prostě bejt musí. Váš cíl je například starat se o&#160;číslo jedna&#160;– čímž myslíte sebe.“</p>
			<p class="MLP_text ParaOverride-1">„To jistě,“ přisvědčil pan Bolter. „Tohle jste teda uhád.“</p>
			<p class="MLP_text ParaOverride-1">„Na, vidíte! A&#160;nemůžete se starat o&#160;sebe jako o&#160;číslo jedna, abyste se zároveň nestaral taky o&#160;mě jako o&#160;číslo jedna.“</p>
			<p class="MLP_text ParaOverride-1">„Číslo dvě, chcete říct,“ ohradil se pan Bolter, který dostal do vínku štědrou porci sobectví.</p>
			<p class="MLP_text ParaOverride-1">„Ne, to říct nechci!“ opáčil Fagin. „Já jsem pro vás stejně potřebnej jako vy sám.“</p>
			<p class="MLP_text ParaOverride-1">„Jářku,“ přerušil ho pan Bolter, „jste moc milej pán a&#160;moc se mi zamlouváte, ale že bysme spolu byli tak svázaný, jak by tohle všecko ukazovalo, to teda ještě nejsme.“</p>
			<p class="MLP_text ParaOverride-1">„Jen přemejšlejte,“ pravil Fagin, pokrčil rameny a&#160;rozpřáhl ruce, „jen uvažujte. Provedl jste moc šikovnej kousek a&#160;líbíte se mi za to, jenže právě za něj by vám taky kolem krku hodili kravátli, co se moc lehko uváže, ale moc těžko svlíkne&#160;– jasně řečeno, voprátku!“</p>
			<p class="MLP_text ParaOverride-1">Pan Bolter si sáhl na nákrčník, jako by mu náhle připadal nepohodlně těsný, a&#160;zahučel svůj souhlas, srozumitelný pouze z&#160;tónu, nikoli ze slov.</p>
			<p class="MLP_text ParaOverride-1">„Šibenice,“ pokračoval Fagin, „šibenice, milánku, je škaredej milník, co vytyčuje moc krátkou a&#160;vostrou zatáčku, která už mnohýmu smělci zarazila cval po širý silnici. Udržet se na schůdnej cestě a&#160;udržet ten milník daleko před sebou je váš zájem číslo jedna.“</p>
			<p class="MLP_text ParaOverride-1">„Samosebou, to se ví,“ potvrdil pan Bolter, „ale nač vo takovejch věcech vůbec mluvíte?“</p>
			<p class="MLP_text ParaOverride-1">„Jen abych vám to jasně vysvětlil ze svýho hlediska,“ řekl žid a&#160;zdvihl obočí. „Jestli to totiž dokážete nebo ne, s&#160;tím závisíte na mně. A&#160;jestli si já udržím svůj kšeftíček pěkně v&#160;chodu, s&#160;tím zase závisím já na vás. To první je váš cíl číslo jedna, to druhý je můj cíl číslo jedna. Čím větší cenu přikládáte svýmu číslu jedna, tím víc musíte dbát na moje, a&#160;tak konečně docházíme k&#160;tomu, co jsem vám povídal hned na začátku&#160;– že ohled na číslo jedna nás poutá všechny dohromady, a&#160;tak to taky bejt musí, ledaže bysme chtěli všichni vespolek zajít.“</p>
			<p class="MLP_text ParaOverride-1">„To máte pravdu,“ přisvědčil pan Bolter přemítavě. „Ale jste vy kujón, pabouk všema mastma mazaná!“</p>
			<p class="MLP_text ParaOverride-1">Pan Fagin s&#160;potěšením viděl, že tento hold jeho schopnostem není pouhý lichý kompliment, nýbrž že novému adeptu opravdu vštípil pojem o&#160;své mimořádné zchytralosti&#160;– neboť bylo velice důležité, aby si jí byl vědom hned od začátku jejich známosti. A&#160;aby dojem tak žádoucí a&#160;užitečný ještě zesílil, doplnil úder tím, že výrostka s&#160;jistou podrobností obeznámil s&#160;rozsahem a&#160;rejstříkem svých manipulací, přičemž míchal dohromady pravdu s&#160;výmysly, jak nejlépe hovělo jeho záměrům, a&#160;obojí uplatňoval tak dovedně, že páně Bolterova úcta očividně vzrůstala a&#160;že jí současně prolínala jistá míra zdravé bázně, kterou vzbudit bylo svrchovaně žádoucí.</p>
			<p class="MLP_text ParaOverride-1">„A&#160;právě ta vzájemná důvěra, co máme jeden k&#160;druhýmu, mi je při těžkejch ztrátách útěchou,“ uzavřel Fagin. „Zrovna včera ráno jsem přišel vo nejlepšího pomocníka.“</p>
			<p class="MLP_text ParaOverride-1">„Cože, snad nechcete říct, že natáhl bačkory?“ zvolal pan Bolter.</p>
			<p class="MLP_text ParaOverride-1">„Ne, to ne,“ odpověděl Fagin, „tak zlý to není. Docela tak zlý to není.“</p>
			<p class="MLP_text ParaOverride-1">„Tak je teda asi&#160;–“</p>
			<p class="MLP_text ParaOverride-1">„Sebranej,“ skočil mu do řeči Fagin. „Ja, sebrala ho policie.“</p>
			<p class="MLP_text ParaOverride-1">„Něco moc těžkýho?“ ptal se pan Bolter.</p>
			<p class="MLP_text ParaOverride-1">„Ne,“ opáčil Fagin, „nic moc. Je obviněnej z&#160;pokusu kapesní krádeže a&#160;našli u&#160;něj stříbrnou tabatěrku&#160;– jeho vlastní, milánku, jeho vlastní, protože sám šňupe, a&#160;s&#160;náramnou zálibou. Odročili jeho případ až na dnešek, protože měli dojem, že znají majitele. Jaj, jaj! Měl cenu padesáti tabatěrek, a&#160;rád bych zaplatil i&#160;tolik, jen kdybych ho dostal ven. Škoda, Lišáka jste měl znát, milánku, Lišáka jste měl znát!“</p>
			<p class="MLP_text ParaOverride-1">„No ale snad ho poznám, aspoň doufám&#160;– nemyslíte?“ řekl pan Bolter.</p>
			<p class="MLP_text ParaOverride-1">„O&#160;tom pochybuju,“ odpověděl Fagin s&#160;povzdechem. „Jestli neseženou žádnej novej důkaz, tak z&#160;toho bude jen krátký policejní řízení a&#160;po nějakech šesti nedělích ho máme zase mezi sebou zpátky. Ale jestli něco seženou, tak z&#160;toho kouká soud a&#160;lifrunk. Vědí, co je to za šikovného mládence&#160;– má frak jistej. Lišákovi nepřišijou nic míň než frak.“</p>
			<p class="MLP_text ParaOverride-1">„Co tím myslíte, lifrunk a&#160;frak?“ dožadoval se důrazně pan Bolter. „Co to má za smysl se mnou takhle mluvit&#160;– proč nemluvíte tak, aby vám jeden rozuměl?“</p>
			<p class="MLP_text ParaOverride-1">Fagin se už chystal ty záhadné výrazy přeložit do obecného jazyka&#160;– a&#160;kdyby je byl přetlumočil, byl by se pan Bolter dověděl, že zastupují běžné slovní spojení „deportace na doživotí“&#160;– ale vtom jejich rozmluvu nenadále přetrhl mladý pan Bates, který s&#160;rukama v&#160;kapsách podkolenic a&#160;s&#160;tváří pokřivenou do výrazu skoro komického bolu vstoupil do místnosti.</p>
			<p class="MLP_text ParaOverride-1">„Je šlus a&#160;ámen, Fagine,“ zvolal Čódl, když žid oba nové kompaňony navzájem představil.</p>
			<p class="MLP_text ParaOverride-1">„Jak to myslíš?“</p>
			<p class="MLP_text ParaOverride-1">„Vyštrachali toho pána, co mu patří ta tabatěrka&#160;– a&#160;ještě pár dalších má přijít dosvědčit Lišákovu totožnost&#160;– a&#160;tak ho laufpas za móře nemine,“ odpověděl mladý pán Bates. „Musíte mě vohodit do plný smuteční parády, Fagine, i&#160;s&#160;krepovým fáborem na klobouku, abych k&#160;němu moh zajít na vizitu, než se vydá na cesty. Když jeden pomyslí, že Jack Dawkins&#160;– číman Jack&#160;– náš Lišák&#160;– Ferina Lišák, si to pofáruje za sprostou třígrošovou piksličku! Co živ bych do něj nebyl řek, že to udělá lacinějc než za fuksový píďata i&#160;s&#160;klanečníkem a&#160;cingrlatama<span class="CharOverride-1"><span id="footnote-038-backlink"><a class="_idFootnoteLink _idGenColorInherit" href="../Text/oliver_twist_050.xhtml#footnote-038">36</a></span></span>. Noné, proč aspoň nevoholil nějakýho prachatýho dědulu vo všechen šmuk<span class="CharOverride-1"><span id="footnote-037-backlink"><a class="_idFootnoteLink _idGenColorInherit" href="../Text/oliver_twist_050.xhtml#footnote-037">37</a></span></span>, aby přeci jel na rajz jako pán a&#160;né jako vobyčejnej chmaták bez ždibku cti a&#160;slávy!“</p>
			<p class="MLP_text ParaOverride-1">Když tímto výlevem vyjádřil svou účast s&#160;nešťastným přítelem, usadil se mladý pán Bates na nejbližší židli, v&#160;tváři výraz nevole a&#160;sklíčenosti.</p>
			<p class="MLP_text ParaOverride-1">„Co to tady breptáš, jako že nemá ani čest, ani slávu?“ zvolal Fagin a&#160;šlehl po svém žáku hněvivým pohledem. „Nebyl snad vodjakživa eso nad vás všechny? Moh se snad jedinej v&#160;tom nebo v&#160;tom s&#160;ním měřit, nebo se mu aspoň přiblížit? Na?“</p>
			<p class="MLP_text ParaOverride-1">„Ani jeden,“ přiznal mladý pán Bates hlasem, ochraptělým lítostí, „ani jeden.“</p>
			<p class="MLP_text ParaOverride-1">„Tak co to breptáš?“ opáčil Fagin hněvivě. „A&#160;nač mi tady brečíš?“</p>
			<p class="MLP_text ParaOverride-1">„Že to není zapsaný v&#160;protokolech, no ne?“ vyhrkl Čódl, návalem lítosti vydrážděný přímo ke vzdoru vůči svému ctihodnému příteli. „Že to v&#160;žalobním spise nemůže vyjít najevo&#160;– že se nikdo už jaktěživo nedoví ani polovinu toho, co to bylo za člověka. Jak se bude vyjímat v&#160;Newgateský kriminální ročence? Třeba tam ani vůbec nebude. Achich, ježkovy voči, to je rána!“</p>
			<p class="MLP_text ParaOverride-1">„Ha, ha!“ vybuchl Fagin, rozpřáhl se pravou rukou a&#160;v&#160;záchvatu kuckavého smíchu, který jím otřásl, jako kdyby měl paralýzu, se otočil k&#160;panu Bolterovi. „Tady vidíte, milánku, jakou mají stavovskou pejchu. Není to nádhera?“</p>
			<p class="MLP_text ParaOverride-1">Když pan Bolter přikývl na souhlas, pozoroval Fagin se zjevným uspokojením ještě pár vteřin zármutek Čódla Batese a&#160;potom k&#160;tomuto mladému pánovi přistoupil a&#160;poklepal mu na rameno.</p>
			<p class="MLP_text ParaOverride-1">„Neměj strach, Čódl,“ začal Fagin konejšivě, „však ono to vyjde najevo, zaručeně to vyjde najevo. Všichni ještě poznají, co to bylo za chakmona; on to ještě ukáže sám a&#160;jistě neudělá svejm kamarádům a&#160;učitelům hanbu. Taky považ, jak je ještě mladej. To vyznamenání, Čódl, vyfásnout lifrunk v&#160;jeho letech!“</p>
			<p class="MLP_text ParaOverride-1">„No, to je pravda, to čest teda je!“ uznal Čódl již trochu uchlácholený.</p>
			<p class="MLP_text ParaOverride-1">„Dostane všechno, co bude potřebovat,“ pokračoval žid. „Povede v&#160;loretě<span class="CharOverride-1"><span id="footnote-036-backlink"><a class="_idFootnoteLink _idGenColorInherit" href="../Text/oliver_twist_050.xhtml#footnote-036">38</a></span></span> život jako pán, Čódl, jako pán! Den co den svou míru piva a&#160;do kapsy peníze na hraní, jestli je nebude moct utratit.“</p>
			<p class="MLP_text ParaOverride-1">„No ne, vopravdu?“ zvolal Čódl Bates.</p>
			<p class="MLP_text ParaOverride-1">„Ja, ja, to všecko,“ potvrdil Fagin, „a vemem mu slavnýho advokáta, Čódl, toho, co má nejlíp proříznutou vyřídilku, aby vedl jeho obhajobu. A&#160;jestli bude Lišák chtít, může taky pronést řeč sám, a&#160;my to pak budem všecko číst v&#160;novinách&#160;– ‚Ferina Lišák&#160;– salvy smíchu&#160;– zde se soud svíjel smíchy‘&#160;– na, co, Čódl, he?“</p>
			<p class="MLP_text ParaOverride-1">„Ha, ha,“ smál se mladý pán Bates, „to by byla junda, co, Fagine, viďte? Jářku, Lišák by jim prohnal faldy, co?“</p>
			<p class="MLP_text ParaOverride-1">„Že by prohnal?“ křikl Fagin. „Prožene&#160;– určitě prožene!“</p>
			<p class="MLP_text ParaOverride-1">„No bodejť, to se rozumí, prožene,“ opakoval Čódl a&#160;mnul si ruce.</p>
			<p class="MLP_text ParaOverride-1">„Jako bych ho zrovna viděl!“ zvolal žid a&#160;upřel oči na svého žáka.</p>
			<p class="MLP_text ParaOverride-1">„Já taky,“ vykřikl Čódl Bates. „Ha, ha, ha! Já taky. Vidím to všecinko před vočima, na moutěduchu, Fagine, jasně to vidím! Ta švanda! Doslova k&#160;popukání! Jak se kdejakej ten důležitej panák namáhá koukat vážně&#160;– a&#160;Jack Dawkins k&#160;nim promlouvá tak kamarádsky ležér, jako kdyby byl synáček samýho pana soudce a&#160;řečňoval někde na banketě&#160;– ha, ha, ha!“</p>
			<p class="MLP_text ParaOverride-1">Pan Fagin vpadl výstřednímu rozpoložení svého mladého přítele po pravdě tak šťastně do noty, že mladý pán Bates, který zpočátku měl silný sklon dívat se na uvězněného Lišáka spíše jako na oběť, na něj nyní pohlížel jako na hlavní postavu nějakého divadelního výstupu vskutku neobyčejně a&#160;báječně humorného a&#160;přímo hořel nedočkavostí, kdy už nadejde chvíle, která jeho bývalému druhovi poskytne tak příznivou příležitost ukázat, co v&#160;něm je.</p>
			<p class="MLP_text ParaOverride-1">„Nějakým šikovným způsobem, takovým nebo makovým, musíme vyzvědět, jak se mu dnes vede,“ prohlásil Fagin. „Nechte mě přemejšlet.“</p>
			<p class="MLP_text ParaOverride-1">„Mám jít já?“ zeptal se Čódl.</p>
			<p class="MLP_text ParaOverride-1">„Za nic na světě,“ odmítl Fagin. „Copak ses zbláznil, Čódl, dočista zbláznil, že bys šel rovnou tam, kde&#160;– Ne, milánku, to ne. Ztrácet vás po jednom je až dost.“</p>
			<p class="MLP_text ParaOverride-1">„Snad nechcete jít sám, nebo se mejlím?“ opáčil poťouchle Čódl a&#160;šprýmovně se ušklíbl.</p>
			<p class="MLP_text ParaOverride-1">„To by se zrovna nehodilo,“ odpověděl Fagin a&#160;zavrtěl hlavou.</p>
			<p class="MLP_text ParaOverride-1">„Tak proč teda nepošlete tohle nový koště tady?“ zeptal se mladý pán Bates a&#160;položil Noemovi ruku na rameno. „Nikdo ho nezná.“</p>
			<p class="MLP_text ParaOverride-1">„Na, kdyby mu to nevadilo&#160;–“ začal Fagin.</p>
			<p class="MLP_text ParaOverride-1">„Nevadilo?“ skočil mu do řeči Čódl. „Co by na tom mělo vadit jemu?“</p>
			<p class="MLP_text ParaOverride-1">„Věru nic, milánku,“ uznal Fagin a&#160;otočil se k&#160;panu Bolterovi, „věru nic.“</p>
			<p class="MLP_text ParaOverride-1">„Hm, to bych ani neřek, víme,“ prohlásil Noe a&#160;v&#160;jakémsi zděšeném rozčarování couval ke dveřím a&#160;vrtěl hlavou. „Ne, ne&#160;– nic takovýho. Tohle není z&#160;mýho voboru, rozhodně ne.“</p>
			<p class="MLP_text ParaOverride-1">„Jakej vobor vůbec má, Fagine?“ tázal se mladý pán Bates, mezitímco si s&#160;velkou nechutí měřil vyčouhlou postavu Noemovu. „Prásknout do bot, když něco neklape, a&#160;zprásknout všechnu baštu, když všecinko klape&#160;– to je asi jeho branže, co?“</p>
			<p class="MLP_text ParaOverride-1">„Nech na hlavě, kloučku,“ odsekl pan Bolter, „a koukej, aby sis na lidi lepší sorty nedovoloval, nebo poznáš, zač je toho loket!“</p>
			<p class="MLP_text ParaOverride-1">Mladý pán Bates přijal tuto honosnou hrozbu se smíchem tak nehorázným, že trvalo chvíli, než mohl do řeči zasáhnout Fagin a&#160;panu Bolterovi vyložit, že tím ani v&#160;nejmenším nic neriskuje, když zajde na policejní stanici; že se zřetelem k&#160;tomu, že o&#160;té drobné příhodě, ve které měl prsty, do Londýna dosud nedošla zpráva, a&#160;stejně tak ani popis jeho osoby, velice pravděpodobně nikdo nemá vůbec ani podezření, že si za úkryt vybral hlavní město; a&#160;jestliže se patřičně přestrojí, že může do té budovy vkročit stejně bezpečně jako do kterékoli jiné v&#160;Londýně, neboť to je jistě ze všech domů ten poslední, kam by někoho napadlo, že by se on mohl o&#160;vlastní vůli uchýlit.</p>
			<p class="MLP_text ParaOverride-1">Pan Bolter, dílem přesvědčený těmito domluvami, ale měrou daleko větší přemožený strachem z&#160;Fagina, se konečně velice nemilostivě uvolil tuto výpravu podniknout. Podle Faginova příkazu ihned svůj úbor zaměnil za povoznickou halenu, manšestrové rajtky a&#160;kožené holeně, kteréžto oděvní součásti měl žid všechny po ruce. Z&#160;téhož pramene dostal ještě plstěný klobouk, bohatě vyšperkovaný mýtními boletami<span class="CharOverride-1"><span id="footnote-035-backlink"><a class="_idFootnoteLink _idGenColorInherit" href="../Text/oliver_twist_050.xhtml#footnote-035">39</a></span></span>, a&#160;formanský bič. Takto vymóděný se měl vklátit do soudní síně, jak se mohlo mít za to, že by tam pro ukojení zvědavosti zabrousil nějaký venkovan z&#160;trhu na Covent Garden; a&#160;protože byl nemotorný, nehezký a&#160;vyzáblý, jak se na takového chasníka patří, neměl pan Fagin nejmenší strach, že by figuru vozky nezpodobnil dokonale.</p>
			<p class="MLP_text ParaOverride-1">Jakmile byli s&#160;těmito přípravami hotovi, obeznámili ho se všemi nezbytnými známkami a&#160;rysy, podle kterých Ferinu Lišáka určitě pozná, a&#160;potom ho mladý pán Bates dovedl zapadlými a&#160;klikatými uličkami až do samé blízkosti Bow Street. Tam mu Čódl Bates ještě zevrubně vylíčil vnitřní situaci budovy a&#160;popis doplnil obšírnými radami, jak má jít pořád rovně chodbou, a&#160;až vyjde na dvůr, zahnout do dveří nad schůdky po pravé straně, a&#160;než vstoupí do jednací síně, sundat klobouk, a&#160;když ho nakonec vyzval, aby si dál už pospíšil sám, slíbil mu, že na něj počká, dokud se nevrátí, na tom místě, kde se rozešli.</p>
			<p class="MLP_text ParaOverride-1">Noe Claypole nebo Morris Bolter, jak je čtenáři libo, se doslovně řídil pokyny, které dostal a&#160;které byly&#160;– zásluhou náramně dobré obeznalosti mladého pána Batese s&#160;místopisem oné končiny&#160;– tak přesné, že s&#160;jejich pomocí došel až do soudní síně, aniž se koho musel na něco ptát a&#160;aniž se cestou setkal s&#160;jedinou překážkou. Octl se v&#160;strkanici uprostřed davu, převážně ženského, který se tísnil hlava na hlavě v&#160;špinavé zatuchlé místnosti, na jejímž zadním konci bylo zvýšené pódium, oddělené od ostatní části brlením; na stupínku byla po levé straně u&#160;zdi ohrazená lavice pro obžalované, uprostřed lavice pro svědky a&#160;vpravo stůl pro soudce, kteréžto právě jmenované místo hrůzy zastírala z&#160;boku přepážka, která chránila soudní tribunál před profánním zevlováním a&#160;dovolovala sprostému lidu, aby si plný majestát spravedlnosti (dovede-li to) po libosti vykreslil ve fantazii.</p>
			<p class="MLP_text ParaOverride-1">Na lavici obžalovaných seděly pouze dvě ženy a&#160;přikyvováním kvitovaly obdivné pohledy přátel, mezitímco písař předčítal nějaké výpovědi dvěma strážníkům a&#160;jednomu civilnímu policistovi, kteří se nakláněli přes stůl. U&#160;lavice obžalovaných stál žalářník, opíral se o&#160;brlení a&#160;netečně si poklepával o&#160;nos velkým klíčem, kromě chvil, kdy krotil nepatřičnou náchylnost lelkujících diváků k&#160;povídavosti tím, že vyhlašoval ticho, nebo když zvedl přísný pohled, aby některé ženě nakázal: „Běžte s&#160;tím dítětem ven,“ jakmile vážnost spravedlnosti porušilo slabounké kňourání nějakého vyhublého nemluvněte, napůl zdušené matčiným šálem. Místnost čpěla dusným a&#160;nezdravým pachem; stěny byly zhyzděné špínou a&#160;strop zakouřený. Na krbové římse stála nějaká stará učouzená busta a&#160;nad lavicí obžalovaných visely zaprášené hodiny&#160;– jediná věc v&#160;sále, která si zjevně vedla, jak měla; neboť zpustlost nebo chudoba, nebo běžný styk s&#160;obojím, poskvrnily veškerou živou hmotu snětivinou stěží méně nepříjemnou než tlustý škraloup mastné špíny na všech předmětech neživých, který se na nich kabonil.</p>
			<p class="MLP_text ParaOverride-1">Noe se dychtivě rozhlížel po Lišákovi; ale třebaže v&#160;síni bylo několik žen, které by se byly velice dobře hodily za matku nebo sestru této významné osobnosti, i&#160;nejeden muž, o&#160;němž se bylo možno domnívat, že se honosí velkou podobností k&#160;jeho otci, nikde nebylo vidět človíčka, který by odpovídal popisu, jaký mu o&#160;panu Dawkinsovi podali. Ve stavu silného napětí a&#160;nejistoty čekal, až se obě ženy, nakonec soudcem přikázané do vyšetřovací vazby, chlubně vynesly ze síně; ale potom se mu rychle ulevilo, neboť jen se objevila další zadržená osoba, okamžitě vycítil, že to nemůže být nikdo jiný než ten, kvůli kterému tam přišel.</p>
			<p class="MLP_text ParaOverride-1">Byl to vskutku pan Dawkins, jenž se vcáral do síně, rukávy svého velikého kabátu jako vždycky ohrnuté a&#160;levou ruku v&#160;kapse a&#160;klobouk v&#160;pravé; houpavým krokem zcela nepopsatelným se před žalářníkem dokolíbal na své místo v&#160;lavici obžalovaných, a&#160;jakmile usedl, zvučným hlasem se dožadoval, že by rád věděl, jak se dostává „do týhle hanebný situace“.</p>
			<p class="MLP_text ParaOverride-1">„Budeš mlčet?“ okřikl ho žalářník.</p>
			<p class="MLP_text ParaOverride-1">„Jsem přeci Engličan, né?“ utrhl se Lišák. „Kde jsou mý práva?“</p>
			<p class="MLP_text ParaOverride-1">„Však hnedle svoje práva dostaneš,“ odsekl mu žalářník, „a hezky vopepřený.“</p>
			<p class="MLP_text ParaOverride-1">„Uvidíme, co těm laprcajtům řekne slavnej pan ministr vnitra, jestli ne,“ opáčil pan Dawkins. „No tak teda! Co má tohle zase znamenat? Byl bych soudnímu panstvu moc vděčnej, kdyby tuhletu maličkost koukali vyřídit a&#160;nezdržovali mě tady, až si přečtou lejstra&#160;– anžto mám schůzku s&#160;jedním pánem v&#160;City, a&#160;jenžto jsem muž slova a&#160;v&#160;obchodních zástojích moc dochvilnej, tak mi vodejde, jestli tam nebudu na puntík&#160;– a&#160;pak třeba nedojde k&#160;žalobě vo náhradu škody na ty, co mi to znemožnili. No bodejť, kdepak, zaručeně ne!“</p>
			<p class="MLP_text ParaOverride-1">V&#160;tom okamžiku Lišák s&#160;okatým zájmem, jako by mu kdovíjak záleželo na jednání, které bude následovat, požádal žalářníka, aby mu sdělil, „jak se menujou ty dva podšívkové, co dneska seděj na soudě.“ To tolik pobavilo diváky, že se rozesmáli téměř stejně srdečně, jak by se byl rozřehtal mladý pán Bates, kdyby byl tu žádost slyšel.</p>
			<p class="MLP_text ParaOverride-1">„Ticho tam!“ zvolal žalářník.</p>
			<p class="MLP_text ParaOverride-1">„O&#160;co tu jde?“ zeptal se jeden ze soudců.</p>
			<p class="MLP_text ParaOverride-1">„Kapesní krádež, Vaše Milosti.“</p>
			<p class="MLP_text ParaOverride-1">„Byl ten hoch již někdy zde?“</p>
			<p class="MLP_text ParaOverride-1">„Měl už tady být, a&#160;mockrát,“ odpověděl žalářník. „Skoro všude jinde ho už měli. <span class="MLP_znak_kurziva_11b CharOverride-5">Já</span> ho znám, Vaše Milosti, dobře ho znám!“</p>
			<p class="MLP_text ParaOverride-1">„Jakže! Vy že mě znáte?“ zvolal Ferina a&#160;poznamenal si jeho výrok do notýsku. „Móc dobře. To je zralý na žalobu pro utrhání na cti.“</p>
			<p class="MLP_text ParaOverride-1">Tu se rozlehl nový smích a&#160;po něm nové strážcovo volání po tichu.</p>
			<p class="MLP_text ParaOverride-1">„Tak tedy, kde jsou svědkové?“ zeptal se zapisovatel.</p>
			<p class="MLP_text ParaOverride-1">„No právě, to je vono!“ přidal se Lišák. „Kde jsou? Moc rád bych je viděl.“</p>
			<p class="MLP_text ParaOverride-1">Toto přání se mu okamžitě splnilo, neboť předstoupil strážník, který obžalovaného viděl, jak se v&#160;tlačenici pokoušel nějakému neznámému pánovi vykrást kapsu, ba jak mu z&#160;ní dokonce vytáhl kapesník, a&#160;protože to byl šátek velmi starý, tak mu ho zase chladnokrevně zastrčil zpátky, když ho napřed vyzkoušel na vlastním nose. Z&#160;toho důvodu zadržel Lišáka ihned, jakmile se mu podařilo k&#160;němu dostat, a&#160;při prohlídce se u&#160;řečeného Lišáka potom našla stříbrná tabatěrka se jménem majitele vyrytým na víčku. Tento pán, s&#160;přispěním soudního adresáře vypátraný a&#160;v&#160;tu chvíli také v&#160;síni přítomný, odpřisáhl, že tabatěrka je jeho a&#160;že ji minulého dne pohřešil ihned, jakmile se vymotal z&#160;tlačenice shora zmíněné. Rovněž on včera v&#160;davu zpozoroval mladého pána, který se obzvlášť rázně strkal a&#160;hrnul kupředu, a&#160;tím mladým pánem je obžalovaný, kterého vidí před sebou.</p>
			<p class="MLP_text ParaOverride-1">„Máš nějakou otázku, hochu, co by ses rád svědka zeptal?“ pravil soudce.</p>
			<p class="MLP_text ParaOverride-1">„Tak hluboko se nepokořím, abych se snížil k&#160;nějakejm hovorům s&#160;ním,“ odpověděl Lišák.</p>
			<p class="MLP_text ParaOverride-1">„Nemáš vůbec nic, co bys k&#160;tomu řekl?“</p>
			<p class="MLP_text ParaOverride-1">„Neslyšíš, že se tě Jeho Milost ptá, jestli k&#160;tomu máš co říct?“ tázal se žalářník nemluvného Lišáka a&#160;rýpl ho loktem.</p>
			<p class="MLP_text ParaOverride-1">„Prosím za prominutí,“ řekl Lišák a&#160;zvedl roztržitou tvář. „To ste adresoval jako mně, dobrý muži?“</p>
			<p class="MLP_text ParaOverride-1">„Tak skrz naskrz zlotřilýho prezenta jsem ještě v&#160;životě neviděl, Vaše Milosti,“ poznamenal zřízenec s&#160;úšklebkem. „Tak teda řekneš něco, frajírku jeden?“</p>
			<p class="MLP_text ParaOverride-1">„Ne,“ odpověděl Lišák, „tady ne, anžto tady se jeden spravedlnosti nedovolá a&#160;mimoto můj vobhájce zrovna dneska snídá s&#160;místopředsedou Dolní sněmovny. Ale budu k&#160;tomu mít co říct jinde, a&#160;stejně tak i&#160;von, a&#160;stejně tak i&#160;móc početnej a&#160;váženej kruh mejch známejch, až budou tyhle talárové tady litovat, že se vůbec narodili nebo že se nedali vod svejch lokajů pověsit na vlastní věšák, než je ty dneska ráno pustili z&#160;domu ven, aby tady se mnou hráli takovýhle fígle. Já&#160;–“</p>
			<p class="MLP_text ParaOverride-1">„Nuže! Je plně usvědčen!“ přerušil ho zapisovatel. „Odveďte ho!“</p>
			<p class="MLP_text ParaOverride-1">„Tak pojď,“ řekl žalářník.</p>
			<p class="MLP_text ParaOverride-1">„No jo, pudu, už jdu!“ odpověděl Lišák a&#160;dlaní si uhlazoval klobouk. „Jo, jo (k soudcům), ten poděšenej kukuč vám není nic platnej, já vás šanovat nebudu, žádný milosrdenství, ani co by se za nehet vešlo! Tohle si vodskáčete vy, holoubkové&#160;– nechtěl bych bejt ve vaší kůži ani za nic! Teď bych nešel na svobodu, i&#160;kdybyste přede mnou padli na kolena a&#160;prosili mě. Hej, vodtáhněte mě do lapáku! Vodveďte mě!“</p>
			<p class="MLP_text ParaOverride-1">S&#160;těmito posledními slovy se nechal Lišák za límec vyvést; celou cestu, než se dostal na dvůr, přitom vyhrožoval, že z&#160;případu udělá parlamentní aféru, a&#160;potom se velice radostně a&#160;samolibě cenil žalářníkovi do tváře.</p>
			<p class="MLP_text ParaOverride-1">Když Noe viděl, jak ho žalářník zavřel o&#160;samotě do malé cely, vrátil se co nejrychleji na místo, kde se rozešel s&#160;mladým pánem Batesem. Tam musel chviličku počkat, než se k&#160;něm Čódl připojil, neboť řečený mladý pán se moudře střežil ukázat, dokud se ze svého chráněného úkrytu sám opatrně nerozhlédl po ulici a&#160;nepřesvědčil se, že ve stopách jeho nového přítele nejde žádná všetečná osoba.</p>
			<p class="MLP_text ParaOverride-1">Oba potom pospíchali společně zpátky, aby panu Faginovi přinesli potěšující zvěst, že Lišák dělá své výchově všechnu čest a&#160;že si zakládá skvělou pověst.</p>
			<hr class="HorizontalRule-1"/>
			<div class="_idFootnotes">
				<div id="footnote-038" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_050.xhtml#footnote-038-backlink">36</a>  Zlaté hodinky s&#160;tlustým řetízkem a přívěsky. (Ze staršího argotu.) <span class="MLP_znak_kurziva_9b CharOverride-2">Pozn. překl.</span> </p>
				</div>
				<div id="footnote-037" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_050.xhtml#footnote-037-backlink">37</a>  Cennosti, klenoty. (Ze staršího argotu.) <span class="MLP_znak_kurziva_9b CharOverride-2">Pozn. překl.</span> </p>
				</div>
				<div id="footnote-036" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_050.xhtml#footnote-036-backlink">38</a>  Vězení. (Ze staršího argotu.) <span class="MLP_znak_kurziva_9b CharOverride-2">Pozn. překl.</span></p>
				</div>
				<div id="footnote-035" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_050.xhtml#footnote-035-backlink">39</a>  Stvrzenka o zaplacení. <span class="MLP_znak_kurziva_9b CharOverride-2">Pozn. red.</span></p>
				</div>
			</div>
		</div>
</body>
</html>
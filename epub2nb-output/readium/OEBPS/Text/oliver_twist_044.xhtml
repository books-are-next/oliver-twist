<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-41</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-41" xml:lang="cs-CZ">
		<div class="Z-kladn--textový-r-meček">
			<p id="_idParaDest-40" class="MLP_uroven2_kapitola ParaOverride-1">Kapitola třicátá sedmá </p>
			<p class="MLP_text_uprostred_-I- ParaOverride-1">V&#160;níž čtenář může pozorovat nesoulad, <br/>nikoli neobvyklý u&#160;manželských dvojic</p>
			<p class="MLP_text_bez1radku_-12-0- ParaOverride-1">Pan Bumble seděl v&#160;špitální hovorně s&#160;očima zasmušile upřenýma na nevlídný krb, z&#160;něhož nevycházel žádný jasnější svit (poněvadž bylo léto) než odlesk hrstky nedomrlých slunečních paprsků, které odrážel jeho studený a&#160;lesklý povrch. Od stropu se houpala mucholapka v&#160;podobě strakaté papírové klícky, k&#160;níž v&#160;trudném zamyšlení občas zdvihl oči, a&#160;jakmile zahlédl neprozřetelný hmyz, obletující tu vábnou léčku, vždycky se panu Bumblovi vydral z&#160;prsou hluboký vzdech a&#160;zároveň mu tvář obestřel stín ještě trudnější. Pan Bumble rozjímal; dost možná, že mu ten hmyz přiváděl na mysl nějakou trpkou událost z&#160;vlastní minulosti.</p>
			<p class="MLP_text ParaOverride-1">Ale páně Bumblova zasmušilost nebyl jediný jev, způsobilý vzbudit v&#160;nitru náhodného diváka sladkobolné zadumání. Nechyběly další známky&#160;– a&#160;to známky úzce spjaté přímo s&#160;páně Bumblovou osobou&#160;– hlásající, že v&#160;jeho životních poměrech došlo k&#160;velké změně. Premovaný kabát a&#160;dvourohý klobouk&#160;– kam se jen poděly? Dolní končetiny mu sice dosud vězely v&#160;podkolenicích a&#160;tmavých bavlněných punčochách&#160;– ale nebyly to <span class="MLP_znak_kurziva_11b">ty</span> podkolenice. Kabát měl širokánské šosy a&#160;po té stránce byl jako <span class="MLP_znak_kurziva_11b">ten</span> kabát, ale běda, v&#160;ostatním jak jinačí! Majestátní dvourohák ustoupil skromnému kulatému klobouku. Zkrátka pan Bumble už nebyl serbusem.</p>
			<p class="MLP_text ParaOverride-1">V&#160;našem životě existují některá význačná postavení, která nezávisle na podstatnějších požitcích, jež s&#160;sebou přinášejí, nabývají obzvláštní hodnoty a&#160;důstojnosti pro kabáty a&#160;vesty s&#160;nimi spojené. Polní maršálek má svou uniformu, biskup svou hedvábnou šerpu, soudní rada svůj hedvábný talár, serbus svůj dvourohý klobouk. Zbavte biskupa jeho šerpy nebo serbusa jeho dvouroháku a&#160;premování&#160;– a&#160;co z&#160;nich zbude? Lidé. Pouze lidé. Důstojnost a&#160;někdy dokonce i&#160;svatost závisí na kabátu a&#160;vestě větší měrou, než si leckdo představuje.</p>
			<p class="MLP_text ParaOverride-1">Pan Bumble pojal za manželku paní Corneyovou a&#160;byl nyní kustodem špitálu. Moci se ujal nový serbus. A&#160;na toho přešly všechny tři věci: dvourohý klobouk, zlatem premovaný kabát i&#160;hůl.</p>
			<p class="MLP_text ParaOverride-1">„A&#160;zejtra to jsou dva měsíce, co se to stalo!“ pravil pan Bumble s&#160;povzdechem. „Zdá se to celá věčnost.“</p>
			<p class="MLP_text ParaOverride-1">Pan Bumble tím možná myslil, že do toho krátkého období osmi týdnů vtěsnal celý život blaha&#160;– ale ten vzdech! Těžko by bylo hledat vzdech výmluvnější.</p>
			<p class="MLP_text ParaOverride-1">„Prodal jsem se,“ hovořil Bumble, jak sledoval řetěz svých myšlenek stále dál, „za šest čajovejch žliček, za klíšťky na cukr a&#160;za konvičku na mlíko&#160;– s&#160;pár kouskama vobstarožního nábytku a&#160;dvaceti librami na penězích. Bratru za fatku<span class="CharOverride-1"><span id="footnote-030-backlink"><a class="_idFootnoteLink _idGenColorInherit" href="../Text/oliver_twist_044.xhtml#footnote-030">30</a></span></span> jsem se dal. Lacino, zatraceně lacino!“</p>
			<p class="MLP_text ParaOverride-1">„Lacino?“ vřískl panu Bumblovi do ucha ostrý hlas. „Ty bys bejval drahej ještě za míň&#160;– sám pánbůh nad námi ví, že jsem tě zaplatila až moc draho!“</p>
			<p class="MLP_text ParaOverride-1">Pan Bumble se otočil a&#160;střetl se s&#160;tváří své půvabné choti, která oněm několika slovům, jež z&#160;jeho žehrání mimoděk zaslechla, neporozuměla docela jasně a&#160;hořejší poznámky se odvážila jen tak nazdařbůh.</p>
			<p class="MLP_text ParaOverride-1">„Ale manželko, prosím tě!“ ohradil se pan Bumble s&#160;tesknou přísností.</p>
			<p class="MLP_text ParaOverride-1">„No co?“ štěkla dáma.</p>
			<p class="MLP_text ParaOverride-1">„Buď vod tej dobroty a&#160;podívej se na mě,“ pravil pan Bumble a&#160;upřel na ni oči. („Jestli snese tenhle pohled,“ povídal si v&#160;duchu pan Bumble, „tak už snese všecko. To je pohled, kerej u&#160;špitálníků jaktěživo neselhal, co vím. Jestli selže u&#160;ní, tak je s&#160;mou autoritou ámen.“)</p>
			<p class="MLP_text ParaOverride-1">Stačí-li téměř neznatelné vypoulení očí zkrotit špitálníky, kteří při své lehké stravě nejsou zrovna v&#160;nejlepší kondici, nebo byla-li snad někdejší paní Corneyová proti ostřížím pohledům obzvlášť odolná, to je věcí názoru. Faktem však zůstává, že správcová se páně Bumblovým kabousením ani dost málo zdrtit nedala, nýbrž právě naopak, přijala je velice pohrdavě, ba dokonce je odbyla smíchem, který zněl, jako by šel vskutku od srdce.</p>
			<p class="MLP_text ParaOverride-1">Když pan Bumble uslyšel tento zcela neočekávaný zvuk, ukázala se mu v&#160;tváři nejdříve nevíra a&#160;potom úžas. Pak opět upadl do dřívějšího stavu a&#160;neprobral se z&#160;něho dříve, dokud jeho pozornost znovu neupoutal hlas jeho polovice.</p>
			<p class="MLP_text ParaOverride-1">„To tady hodláš sedět a&#160;chrápat celý den?“ zeptala se paní Bum­blová.</p>
			<p class="MLP_text ParaOverride-1">„Hodlám tady sedět tak dlouho, jak uznám za vhodný, manželko,“ odsekl pan Bumble, „a třeba jsem <span class="MLP_znak_kurziva_11b">nechrápal</span>, budu chrápat, zívat, kejchat, smát se nebo cabit, jaká mě holt zrovna popadne nálada&#160;– to je můj privilej.“</p>
			<p class="MLP_text ParaOverride-1">„Tvůj privilej!“ ušklíbla se paní Bumblová s&#160;nevýslovným opovržením.</p>
			<p class="MLP_text ParaOverride-1">„Už jsem řek, manželko,“ pravil pan Bumble. „Privilej mužskýho je komandovat.“</p>
			<p class="MLP_text ParaOverride-1">„Ježkovy brejle, a&#160;jakej privilej mají ženské?“ zvolala vdova po zesnulém panu Corneym.</p>
			<p class="MLP_text ParaOverride-1">„Poslouchat, manželko,“ zahřměl pan Bumble. „To tě měl ten tvůj nešťastnej nebožtík muž naučit&#160;– pak by možná byl ještě dneska naživu. Škoda, že není, chudák!“</p>
			<p class="MLP_text ParaOverride-1">Paní Bumblová na první pohled poznala, že právě nadešel kritický okamžik a&#160;že rána vedená k&#160;opanování pole tou či onou stranou musí nezbytně rozhodnout o&#160;nadvládě s&#160;konečnou platností, a&#160;proto sotvaže uslyšela tuto narážku na mrtvého a&#160;pochovaného, ihned se zhroutila na židli a&#160;s&#160;hlasitým vřískotem, jaký že je pan Bumble surovec a&#160;ukrutník, propukla v&#160;křečovitý pláč.</p>
			<p class="MLP_text ParaOverride-1">Ale slzy rozhodně nebyly to pravé, co mohlo do páně Bumblovy duše proniknout&#160;– jeho srdce bylo nepromokavé. Stejně jako prací kastorové klobouky, kterým déšť jen prospívá, i&#160;jeho nervy se otužovaly a&#160;sílely pod přívaly slz, které mu jako známky slabosti a&#160;tak dalece i&#160;němého uznání jeho moci byly docela po chuti a&#160;blažily ho. Patřil na svou manželku pohledem velice uspokojeným a&#160;povzbudivým tónem jí domlouval, jen aby se vybrečela, co může, že dochtoři se na tyhle exhibice dívají jako na náramně prospěšné lidskému zdraví.</p>
			<p class="MLP_text ParaOverride-1">„Brek roztahuje plíce, vomejvá vobličej, posiluje voči a&#160;vodplaví vztek,“ pravil pan Bumble. „Tak se jen vybreč!“</p>
			<p class="MLP_text ParaOverride-1">Sotvaže si od tohoto žertovného poučení ulevil, podal si pan Bumble z&#160;věšáku klobouk, a&#160;když si ho nasadil trochu furiantsky na stranu, asi jako by učinil muž plně přesvědčený, že náležitě obhájil svou převahu, strčil si ruce do kapes a&#160;loudavě vykročil ke dveřím, přičemž z&#160;celého jeho vzezření vyzařovala naprostá nenucenost a&#160;čtveráctví. Jenže bývalá paní Corneyová zkusila slzy pouze proto, že byly méně namáhavé než brachiální násilí; byla však od minuty ochotna učinit pokus i&#160;s&#160;posledně jmenovanou metodou, jak pan Bumble bez dlouhého prodlení objevil.</p>
			<p class="MLP_text ParaOverride-1">První důkaz, kterého se mu o&#160;té skutečnosti dostalo, mu podal dutý zvuk a&#160;nenadálý předmět, s&#160;nímž jeho klobouk hned vzápětí odletěl až na protější konec pokoje. Když mu tímto přípravným manévrem obnažila hlavu, popadla ho zkušená dáma jednou rukou pevně za ohryzek a&#160;druhou ho zasypala hotovým krupobitím pohlavků (sázených s&#160;neobyčejnou silou a&#160;zručností). Potom maličko zpestřila své počínání tím, že ho drápala v&#160;obličeji a&#160;rvala mu vlasy, a&#160;když ho konečně potrestala takovou měrou, jakou pokládala vzhledem k&#160;jeho provinění za nezbytnou, vrazila do něho, až se převalil přes židli, na štěstí právě vhodně k&#160;takovému účelu postavenou, a&#160;potom ho vyzvala, jen ať si řečňuje dál o&#160;tom svém privileji, jestli si troufá.</p>
			<p class="MLP_text ParaOverride-1">„Vstaň!“ poručila paní Bumblová velitelským hlasem. „A&#160;koukej se odsuď klidit, jestli nechceš, abych provedla něco hroznýho.“</p>
			<p class="MLP_text ParaOverride-1">Pan Bumble se sbíral s&#160;velmi truchlivou tváří; přemítal, co by to hrozné mohlo být. Zdvihl si ze země klobouk a&#160;podíval se ke dveřím.</p>
			<p class="MLP_text ParaOverride-1">„Jdeš už?“ zeptala se důrazně paní Bumblová.</p>
			<p class="MLP_text ParaOverride-1">„To víš, zlatíčko, to víš,“ přisvědčil pan Bumble a&#160;již mrštněji zamířil ke dveřím. „Já nechtěl&#160;– už jdu, zlatíčko! Seš dnes taková strašně prudká, že vopravdu&#160;–“</p>
			<p class="MLP_text ParaOverride-1">V&#160;tom okamžiku udělala paní Bumblová chvatný krok kupředu, aby natáhla koberec, který v&#160;šarvátce shrnuli. V&#160;tu ránu vyletěl pan Bumble z&#160;pokoje, aniž své nedořečené větě věnoval jedinou další myšlenku, a&#160;tím ponechal bývalou paní Corneyovou absolutním pánem bojiště.</p>
			<p class="MLP_text ParaOverride-1">Pan Bumble, nenadálým útokem úplně ohromený, utrpěl úplnou porážku. Měl vyslovený sklon k&#160;zastrašování slabších; z&#160;páchání drobných krutostí čerpal nikoli nepatrnou rozkoš, a&#160;logicky tedy byl (je zbytečné podotýkat) zbabělec. To rozhodně není míněno na újmu jeho charakteru, neboť mnozí úřední hodnostáři, kteří se těší velké úctě i&#160;obdivu, podléhají podobným slabostem. Vpravdě tuto připomínku vlastně uvádíme spíše v&#160;jeho prospěch než naopak, a&#160;to s&#160;úmyslem vštípit čtenáři správný pojem o&#160;páně Bumblově způsobilosti k&#160;výkonu úřadu.</p>
			<p class="MLP_text ParaOverride-1">Leč míra jeho ponížení nebyla ještě dovršena. Když vykonal obchůzku po ústavě a&#160;prvně v&#160;životě si pomyslil, že chudinské zákony jsou opravdu na lidi příliš tvrdé a&#160;že muže, kteří utekli od manželky a&#160;ponechali ji na starost obci, by po spravedlnosti neměl postihovat vůbec žádný trest, nýbrž že jim spíše přísluší odměna jakožto zasloužilým osobám, které mnoho vytrpěly, došel pan Bumble nakonec k&#160;místnosti, kde se obyčejně několik špitálnic zabývalo praním obecního prádla a&#160;odkud se právě ozýval hluk čilé rozprávky.</p>
			<p class="MLP_text ParaOverride-1">„Hm!“ odfrkl si pan Bumble a&#160;sebral veškerou vrozenou důstojnost. „Aspoň tyhle ženský musej dál respektovat mužský privilej.&#160;– Hoho! Hej, vy tam! Jak si to představujete, dělat takovej randál, ženský jedny!“</p>
			<p class="MLP_text ParaOverride-1">S&#160;těmi slovy otevřel pan Bumble dveře a&#160;velmi prudce a&#160;rozhněvaně vrazil do místnosti; toto chování však okamžitě vystřídal výraz svrchovaně pokorný a&#160;schlíplý, když jeho oči neočekávaně spočinuly na postavě jeho vlastní choti.</p>
			<p class="MLP_text ParaOverride-1">„Vodpusť, zlatíčko,“ zašveholil pan Bumble, „já nevěděl, že jsi tady.“</p>
			<p class="MLP_text ParaOverride-1">„<span class="MLP_znak_kurziva_11b">Ty</span> jsi nevěděl, že jsem tady!“ opakovala po něm paní Bumblová. „Co tady chceš <span class="MLP_znak_kurziva_11b">ty</span>?“</p>
			<p class="MLP_text ParaOverride-1">„Myslel jsem, zlatíčko, že tady trošku moc povídají, aby mohly svou práci dělat pořádně,“ odpověděl pan Bumble a&#160;roztržitě pošilhával po dvou stařenách u&#160;škopku, které si spolu vyměňovaly obdivné poznámky nad tím, jak je špitální kustod zkroušený.</p>
			<p class="MLP_text ParaOverride-1">„<span class="MLP_znak_kurziva_11b">Ty</span> sis myslel, že moc povídají!“ podivila se paní Bumblová. „Co je do toho tobě?“</p>
			<p class="MLP_text ParaOverride-1">„Ale zlatíčko&#160;–,“ naléhal pan Bumble pokorně.</p>
			<p class="MLP_text ParaOverride-1">„Co je do toho tobě?“ opakovala paní Bumblová důrazně svou otázku.</p>
			<p class="MLP_text ParaOverride-1">„Máš docela pravdu, zlatíčko, ty seš tady paní,“ připustil pan Bumble, „ale jen jsem myslel, že třeba tuhle chvíli nejsi zrovna po ruce.“</p>
			<p class="MLP_text ParaOverride-1">„Tak já ti něco povím, pane Bumble,“ opáčila jeho choť. „Vůbec o&#160;to nestojíme, aby ses nám do něčeho míchal. Moc a&#160;moc rád strkáš nos do věcí, do kterých ti nic není, až se ti kdekdo v&#160;domě směje v&#160;tu ránu, jak se otočíš zády, a&#160;děláš ze sebe hlupáka každou hodinu, jak je den dlouhý. Tak koukej zmizet, a&#160;honem!“</p>
			<p class="MLP_text ParaOverride-1">Pan Bumble, pozorující s&#160;trýznivými pocity radost obou starých špitálnic, které se spolu celé šťastné chichtaly, okamžik zaváhal. Paní Bumblová, jejíž netrpělivost nesnesla odkladu, popadla nádobu s&#160;rozvařeným mýdlem, ukázala manželovi na dveře a&#160;poručila mu, aby okamžitě odešel, nebo jinak že jeho tlustá figura pocítí, zač je toho loket.</p>
			<p class="MLP_text ParaOverride-1">Co mohl pan Bumble dělat? Schlíple otočil hlavu a&#160;ploužil se ven&#160;– a&#160;když se došoural do dveří, chichotání špitálnic se proměnilo ve vřískavý chechtot nezkrotné radosti. Nic jiného už nechybělo. Byl v&#160;jejich očích ponížen&#160;– ztratil všechno společenské postavení i&#160;důstojnost zrovna u&#160;svých špitálníků&#160;– zřítil se z&#160;celé výše a&#160;slávy serbusovství až do nejpropastnější hloubi, do hloubi nejzakřiknutějšího pantoflového hrdiny.</p>
			<p class="MLP_text ParaOverride-1">„To všechno ve dvou měsících!“ bědoval pan Bumble, hlavu plnou truchlivých myšlenek. „Ve dvou měsících! Ani ne před dvěma měsícema jsem ještě byl pánem nejenom svým, ale i&#160;všechněch druhých, pokavad spadali pod kulaturní špitál! A&#160;teďka&#160;–?“</p>
			<p class="MLP_text ParaOverride-1">To na něj bylo příliš mnoho. Napohlavkoval hochovi, který před ním otevřel vrata (neboť ve svém přemítání došel pan Bumble až k&#160;bráně), a&#160;potom vykročil na ulici.</p>
			<p class="MLP_text ParaOverride-1">Kráčel hned jednou ulicí tam a&#160;hned zas jinou zpátky, až tělesná námaha ztlumila počáteční prudkost jeho žalu, a&#160;tento citový zvrat vyústil ve vjem žízně. Přešel kolem kdoví kolika hostinců; ale konečně se zastavil před jedním v&#160;postranní uličce, v&#160;jehož lokále, jak zjistil chvatným nakouknutím přes záclonky, nebylo živé duše kromě jednoho osamělého hosta. V&#160;tu chvíli se spustil prudký déšť. To u&#160;něho rozhodlo. Pan Bumble vstoupil, cestou kolem výčepního pultu do lokálu si poručil něco k&#160;pití a&#160;vešel do místnosti, do které předtím nahlédl z&#160;ulice.</p>
			<p class="MLP_text ParaOverride-1">Muž, který tam seděl, byl velký brunet a&#160;měl na sobě široký plášť. Dělal dojem, jako by byl cizinec, a&#160;podle jisté ztrhanosti ve výrazu, jakož i&#160;podle prašných skvrn na obleku se zdálo, že přicestoval z&#160;dost daleka. Když Bumble vešel, muž si ho úkosem změřil, ale sotva se vůbec uráčil pokynout hlavou na poděkování za jeho pozdrav.</p>
			<p class="MLP_text ParaOverride-1">Pan Bumble však měl důstojnosti vrchovatě za dva&#160;– i pro případ, že by cizinec býval družnější&#160;– a&#160;popíjel tedy svůj jalovcový grog mlčky a&#160;s&#160;velmi okázalou obřadností a&#160;důležitostí četl noviny.</p>
			<p class="MLP_text ParaOverride-1">Ale stalo se&#160;– jak se stává velice často, když se za podobných okolností lidé spolu náhodně sejdou&#160;– že pan Bumble co chvíli pocítil mocné nutkání, kterému nemohl odolat, po očku se podívat na cizince, a&#160;že kdykoli tak učinil, v&#160;jistém zmatku hned zase pohled odvrátil, neboť shledal, že také cizinec se právě po očku dívá na něj. Páně Bumblovu rozpačitost zvyšoval neobyčejně pozoruhodný výraz cizincových očí, které sice byly čilé a&#160;bystré, ale zastíněné mrakem nedůvěry a&#160;podezření, že nic podobného dosud v&#160;životě neviděl, takže pohled na ně odpuzoval.</p>
			<p class="MLP_text ParaOverride-1">Když se jejich zraky několikrát střetly, cizinec drsným, hlubokým hlasem prolomil mlčení.</p>
			<p class="MLP_text ParaOverride-1">„To jste hledal mne,“ zeptal se, „když jste se koukal oknem dovnitř?“</p>
			<p class="MLP_text ParaOverride-1">„Ani bych nevěděl, ledaže byste byl pan&#160;–&#160;–&#160;–“ Tu pan Bumble uťal řeč, protože byl zvědavý, jak se cizinec jmenuje, a&#160;ve své nedočkavosti se domníval, že muž snad mezeru doplní.</p>
			<p class="MLP_text ParaOverride-1">„Vidím, že jste mě nehledal,“ konstatoval cizinec a&#160;kolem úst mu pohrával mírně jízlivý úsměv, „jinak byste byl znal moje jméno. Ale neznáte ho. A&#160;doporučoval bych vám, abyste se mě na ně neptal.“</p>
			<p class="MLP_text ParaOverride-1">„Já nic zlýho nemyslel, mladý muži,“ podotkl pan Bumble vznešeně.</p>
			<p class="MLP_text ParaOverride-1">„Ani neudělal,“ dodal cizinec.</p>
			<p class="MLP_text ParaOverride-1">Po této krátké rozmluvě znovu zavládlo mlčení, které pak opět prolomil cizinec.</p>
			<p class="MLP_text ParaOverride-1">„Myslím, že jsem vás už někde viděl, ne?“ začal. „Byl jste tenkrát jinak oblečený a&#160;jen jsem vás potkal na ulici, ale vždycky bych vás zase poznal. Kdysi jste býval serbus tady odsud, nemám pravdu?“</p>
			<p class="MLP_text ParaOverride-1">„Bejval,“ přisvědčil pan Bumble poněkud překvapeně. „Ouřední sluha kulaturní obce.“</p>
			<p class="MLP_text ParaOverride-1">„Tak, tak,“ potvrdil druhý muž a&#160;pokývl souhlasně hlavou. „Právě v&#160;té hodnosti jsem vás viděl. Co jste teď?“</p>
			<p class="MLP_text ParaOverride-1">„Kustod špitálu,“ odpověděl pan Bumble zvolna a&#160;důrazně, aby zarazil všechnu nepatřičnou důvěrnost, kterou by si cizinec jinak třeba dovolil. „Kustod špitálu, mladý muži!“</p>
			<p class="MLP_text ParaOverride-1">„A&#160;jistěže máte pořád na zřeteli svůj osobní zájem, jako jste měl vždycky, nemýlím se?“ pokračoval cizinec a&#160;zadíval se pronikavě do očí panu Bumblovi, který je v&#160;údivu nad tou otázkou zvedl. „Nic se nerozpakujte, člověče, a&#160;odpovězte upřímně. Jak vidíte, znám vás moc dobře.“</p>
			<p class="MLP_text ParaOverride-1">„Podle mýho,“ odvětil pan Bumble, který si rukou zaclonil oči a&#160;ve zřejmých rozpacích si prohlížel cizince od hlavy k&#160;patě, „není ženatýmu vo nic víc proti srsti přivydělat si nějakej ten poctivej groš, když to jde, než svobodnýmu. Kulaturní ouředníci nemají tak velkej plat, aby si moh li dovolit vodmítnout nějaký to malý extra, když se jim nabídne slušnou a&#160;patřičnou formou.“</p>
			<p class="MLP_text ParaOverride-1">Cizinec se usmál a&#160;znovu pokývl hlavou&#160;– jako by chtěl říci, že se ve svém člověku nezklamal. Potom zazvonil.</p>
			<p class="MLP_text ParaOverride-1">„Tuhle ještě jednou plnou!“ poručil a&#160;podal hostinskému prázdnou sklenici pana Bumbla. „A&#160;ať je to silné a&#160;horké. Tak to máte asi rád, viďte?“</p>
			<p class="MLP_text ParaOverride-1">„Ne přesmoc silný,“ odpověděl pan Bumble s&#160;upejpavým odkašláním.</p>
			<p class="MLP_text ParaOverride-1">„Vy už rozumíte, co to znamená, šenkýři!“ připojil cizinec stroze.</p>
			<p class="MLP_text ParaOverride-1">Hospodský se usmál, zmizel a&#160;zakrátko se pak vrátil s&#160;kouřícím pohárem; hned první lok vehnal panu Bumblo vi slzy do očí.</p>
			<p class="MLP_text ParaOverride-1">„Tak a&#160;teď poslouchejte,“ zahovořil cizinec, když nejdřív zavřel dveře i&#160;okno. „Právě dnes jsem přišel tady do města, abych vás vyhledal, a&#160;z&#160;dopuštění jedné takové náhody, jakými ďábel někdy poslouží svým přátelům, jste vešel zrovna do lokálu, kde jsem seděl a&#160;nemyslel na nic jiného než na vás. Potřebuju od vás nějakou informaci. Nežádám od vás, abyste mi ji podal zadarmo, třebaže nestojí dohromady za řeč. Tumáte, pro začátek si vemte tohle.“</p>
			<p class="MLP_text ParaOverride-1">S&#160;těmi slovy přišoupl svému společníkovi přes stůl dva zlaťáky&#160;– opatrně, jako by nechtěl, aby venku někdo zaslechl cinkot mincí. Když pan Bumble důkladně mince prozkoumal, nejsou-li falešné, a&#160;s&#160;velkým uspokojením si je potom zastrčil do kapsičky u&#160;vesty, muž pokračoval:</p>
			<p class="MLP_text ParaOverride-1">„Vraťte se v&#160;myšlenkách kus do minulosti&#160;– počkejme&#160;– takových dvanáct let od poslední zimy.“</p>
			<p class="MLP_text ParaOverride-1">„To je hodně dlouho,“ poznamenal pan Bumble. „No dobrá. Stalo se.“</p>
			<p class="MLP_text ParaOverride-1">„Místo děje: špitál.“</p>
			<p class="MLP_text ParaOverride-1">„Dobrá.“</p>
			<p class="MLP_text ParaOverride-1">„Doba děje: noc.“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„A&#160;vybavte si kumbál, mizernou díru, ať to bylo kde bylo, kde bídné poběhlice přiváděly na svět život a&#160;zdraví, tak často odepřené jim samým&#160;– kde rodily ukňourané fakany, aby měla obec co vychovávat, a&#160;potom, svrab na ně, skryly svou hanbu v&#160;hrobě.“</p>
			<p class="MLP_text ParaOverride-1">„To asi myslíte slehárnu, ne?“ opáčil pan Bumble, kterému nebylo cizincovo vzrušené líčení dost jasné.</p>
			<p class="MLP_text ParaOverride-1">„Ano,“ přisvědčil cizinec. „Narodil se tam hoch.“</p>
			<p class="MLP_text ParaOverride-1">„Tam se narodilo hochů!“ poznamenal pan Bumble a&#160;potřásl malomyslně hlavou.</p>
			<p class="MLP_text ParaOverride-1">„Mor na ty spratky!“ zvolal cizinec. „Mluvím jen o&#160;jednom&#160;– byl takový bledý, vypadal krotký jako beránek, byl tady v&#160;městě v&#160;učení u&#160;jednoho rakváře&#160;– kéž by ten byl pro něj udělal rakev a&#160;zatloukl do ní jeho mrtvolu!&#160;– a&#160;později utekl do Londýna, jak se proslýchalo.“</p>
			<p class="MLP_text ParaOverride-1">„Aha, to myslíte Olivera! Malýho Twista!“ zajásal pan Bumble. „No bodejť, na toho se pamatuju. Zarytějšího ničemu aby jeden pohledal&#160;–“</p>
			<p class="MLP_text ParaOverride-1">„Na toho jsem se vás ptát nepřišel, o&#160;něm jsem toho už slyšel dost,“ zarazil cizinec hned na samém začátku páně Bumblovu tirádu na téma nepravostí ubožáka Olivera. „Zajímá mě jedna ženská&#160;– ta babizna, co opatrovala jeho matku. Kde je ta?“</p>
			<p class="MLP_text ParaOverride-1">„Kdeže je ta?“ opáčil pan Bumble, kterého jalovcový grog naladil šprýmovně. „To by se dalo těžko říct. Tam, kam vodešla, ať už je to tam nebo tam, nebaběj žádný akušérky<span class="CharOverride-1"><span id="footnote-029-backlink"><a class="_idFootnoteLink _idGenColorInherit" href="../Text/oliver_twist_044.xhtml#footnote-029">31</a></span></span>&#160;– tak si myslím, že je na každej pád bez zaměstnání.“</p>
			<p class="MLP_text ParaOverride-1">„Co tím myslíte?“ dožadoval se cizinec přísně.</p>
			<p class="MLP_text ParaOverride-1">„Že minulou zimu umřela,“ odpověděl pan Bumble.</p>
			<p class="MLP_text ParaOverride-1">Muž se na něj upřeně zadíval, když mu Bumble podal tuto zprávu, a&#160;třebaže z&#160;něho ještě chvíli potom nespustil oči, jeho pohled ponenáhlu zroztržitěl a&#160;znepřítomněl a&#160;muž zjevně hluboce přemítal. Nějaký čas vypadal jako na vážkách, má-li ho to sdělení těšit, nebo mrzet; ale konečně vydechl volněji, odtrhl od Bumbla oči a&#160;prohodil, že na tom celkem nezáleží. S&#160;tím prohlášením povstal, jako by chtěl odejít.</p>
			<p class="MLP_text ParaOverride-1">Jenže pan Bumble byl dost pálený, aby okamžitě postřehl, že se tu naskýtá příležitost k&#160;výhodnému zpeněžení jistého tajemství, které chová jeho lepší polovice. Dobře se pamatoval na večer, kdy umřela stará Sally, neboť události toho dne mu zavdaly věru dobrý důvod, aby na ten večer vzpomínal jako na chvíli, kdy paní Corneyovou požádal o&#160;ruku; a&#160;třebaže se mu tato dáma nikdy nesvěřila, jakého odhalení byla tehdy jediným svědkem, slyšel již dost, aby usoudil, že se tajemství týká něčeho, co se přihodilo oné stařeně, když jako špitální opatrovnice pečovala o&#160;mladou matku Olivera Twista. Když si tuto okolnost chvatně vybavil v&#160;mysli, s&#160;tajuplným výrazem sdělil cizinci, že s&#160;tou starou čarodějnicí krátce před její smrtí o&#160;samotě mluvila jedna žena a&#160;ta že by snad mohla, jak má důvod se domnívat, vrhnout nějaké světlo na to, po čem pátrá.</p>
			<p class="MLP_text ParaOverride-1">„Jak bych ji našel?“ vyhrkl cizinec v&#160;nestřeženém okamžiku a&#160;jevil jasné známky, že ta zpráva znovu vyburcovala všechny jeho obavy (ať už byly jaké byly).</p>
			<p class="MLP_text ParaOverride-1">„Jedině s&#160;mou pomocí,“ odpověděl pan Bumble.</p>
			<p class="MLP_text ParaOverride-1">„Kdy?“ zvolal cizinec chvatně.</p>
			<p class="MLP_text ParaOverride-1">„Zejtra,“ určil pan Bumble.</p>
			<p class="MLP_text ParaOverride-1">„V&#160;devět večer,“ dodal cizinec, vytáhl kousek papíru a&#160;písmem, které prozrazovalo jeho rozčilení, na něj napsal adresu nějaké zapadlé končiny u&#160;vody. „V&#160;devět večer mi ji přiveďte tam. Jistě vám nemusím připomínat, abyste to zachoval v&#160;tajnosti. Je to ve vašem zájmu.“</p>
			<p class="MLP_text ParaOverride-1">S&#160;těmi slovy zamířil z&#160;lokálu; ve výčepu se zastavil, jen co by zaplatil vypité nápoje, a&#160;vzápětí vykročil z&#160;hostince. Stručně poznamenal, že se jejich cesty rozcházejí, a&#160;bez jakýchkoli okolků kromě toho, že ještě jednou důrazně opakoval hodinu schůzky pro zítřejší večer, od pana Bumbla odešel.</p>
			<p class="MLP_text ParaOverride-1">Když kolaturní hodnostář pohlédl na adresu, spatřil, že je ne­úplná, chybí jméno. Protože cizinec nebyl ještě daleko, rozběhl se za ním, aby se ho zeptal.</p>
			<p class="MLP_text ParaOverride-1">„Co chcete?“ štěkl muž a&#160;prudce se otočil, když mu pan Bumble sáhl na rameno. „Stopujete mě?“</p>
			<p class="MLP_text ParaOverride-1">„Jen se chci něco zeptat,“ odpověděl Bumble a&#160;ukázal na papírek s&#160;adresou. „Po kom se mám ptát? Jaký jméno?“</p>
			<p class="MLP_text ParaOverride-1">„Monks!“ opáčil muž a&#160;chvatnými kroky rázoval pryč.</p>
			<hr class="HorizontalRule-1"/>
			<div class="_idFootnotes">
				<div id="footnote-030" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_044.xhtml#footnote-030-backlink">30</a>  Nepatrnost. <span class="CharOverride-3">Pozn. red.</span></p>
				</div>
				<div id="footnote-029" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_044.xhtml#footnote-029-backlink">31</a>  Porodní asistentky<span class="CharOverride-3">. Pozn. red.</span></p>
				</div>
			</div>
		</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-9</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-9" xml:lang="cs-CZ">
		<div class="Z-kladn--textový-r-meček">
			<p id="_idParaDest-8" class="MLP_uroven2_kapitola ParaOverride-1">Kapitola pátá</p>
			<p class="MLP_text_uprostred_-I- ParaOverride-1">Oliver se seznamuje s&#160;novými druhy, jde poprvé v&#160;životě na pohřeb<br/>a&#160;tvoří si nepříznivý úsudek o&#160;živnosti svého pána</p>
			<p class="MLP_text_bez1radku_-12-0- ParaOverride-1">Když zůstal Oliver v&#160;pohřebníkově krámě sám, postavil lampičku na truhlářskou hoblici a&#160;plaše se kolem sebe rozhlížel s&#160;pocitem uctivé bázně a&#160;hrůzy, což mnozí lidé o&#160;hodně starší než on jistě bez námahy pochopí. Nedodělaná rakev na černém podstavci, která stála uprostřed krámu, vypadala tak pochmurně a&#160;tak připomínala smrt, že kdykoli mu oči zabloudily k&#160;tomu příšernému předmětu, vždycky se zimničně roztřásl a&#160;téměř očekával, že z&#160;něho před jeho očima pomalu zvedne hlavu nějaká strašlivá postava a&#160;vyděsí ho až k&#160;šílenství. O&#160;zeď byla v&#160;pravidelném rozestupu opřena dlouhá řada jilmových prken, všech přiříznutých do stejného tvaru, a&#160;v&#160;kalném přítmí vypadala jako nahrbení duchové s&#160;rukama v&#160;kapsách u&#160;kalhot. Po zemi se válely štítky na rakve, jilmové hobliny, hřebíky s&#160;lesklými hlavičkami a&#160;ostřižky černé látky a&#160;stěnu za pultem zdobilo výrazné zpodobení dvou hlídačů mrtvol se silně naškrobeným nákrčníkem, stojících na stráži u&#160;portálu honosného obydlí, k&#160;němuž zpovzdáli přijíždí furgon<span class="CharOverride-1"><span id="footnote-007-backlink"><a class="_idFootnoteLink _idGenColorInherit" href="../Text/oliver_twist_012.xhtml#footnote-007">8</a></span></span> tažený čtyřmi bujnými vraníky. V&#160;krámě bylo dusno a&#160;horko. Vzduch se zdál zamořený pachem rakví. Kout pod pultem, kam Oliverovi hodili koudelový slamníček, vypadal jako hrob.</p>
			<p class="MLP_text ParaOverride-1">To však nebyly jediné smutné pocity, které Olivera skličovaly. Byl sám v&#160;cizím prostředí: a&#160;všichni víme, jak v&#160;podobné situaci i&#160;nejsrdnatějšího z&#160;nás někdy mrazí a&#160;jak se cítí opuštěný. Chlapec neměl jediného přítele, o&#160;kterého by stál nebo který by stál o&#160;něho. Neměl čerstvou lítostivou vzpomínku na nedávné rozloučení s&#160;někým, ani mu na srdce těžce nedoléhala nepřítomnost nějaké milované a&#160;v&#160;dobré paměti chované tváře, ale přesto mu u&#160;srdce těžko bylo&#160;– a&#160;když zalézal do svého těsného lůžka, přál si, aby to byla rakev jeho a&#160;aby ho mohli uložit ke klidnému a&#160;věčnému spánku do hřbitovní půdy, kde by mu nad hlavou hebce ševelila vysoká tráva a&#160;hluboký hlas starého zvonu by ho ve spánku konejšil.</p>
			<p class="MLP_text ParaOverride-1">Ráno Olivera probudilo hlučné kopání do dveří krámu; než na sebe stačil naházet šaty, opakovaly se tyto hněvivé a&#160;prudké pohyby zvenčí aspoň pětadvacetkrát. Když začal sundávat řetěz, nohy přestaly a&#160;spustil hlas.</p>
			<p class="MLP_text ParaOverride-1">„Tak votevřeš, nebo ne!“ křičel hlas patřící k&#160;nohám, které předtím kopaly do dveří.</p>
			<p class="MLP_text ParaOverride-1">„Už otvírám, prosím,“ odpověděl Oliver, zatímco vyvěšoval řetěz a&#160;otáčel klíčem v&#160;zámku.</p>
			<p class="MLP_text ParaOverride-1">„Ty jsi asi ten novej učedník, viď?“ štěkl hlas do klíčové dírky.</p>
			<p class="MLP_text ParaOverride-1">„Ano, prosím,“ přisvědčil Oliver.</p>
			<p class="MLP_text ParaOverride-1">„Kolik ti je?“ vyzvídal hlas.</p>
			<p class="MLP_text ParaOverride-1">„Deset, prosím,“ odpověděl Oliver.</p>
			<p class="MLP_text ParaOverride-1">„To si piš, co jich ode mě nahrabeš, až budu v&#160;krámě,“ řekl hlas, „jen počkej, ten vejřez, ty spratku špitálnická!“ A&#160;když pronesl tento laskavý příslib, pustil se hlas do hvízdání.</p>
			<p class="MLP_text ParaOverride-1">Oliver již musil příliš často podstoupit proceduru, kterou právě uvedené velice plastické dvouslabičné slovo naznačuje, aby choval i&#160;sebenepatrnější pochybnost, že vlastník hlasu, ať už je to kdo chce, svému slibu vskutku poctivě dostojí. Třaslavou rukou odsunul závoru a&#160;otevřel dveře.</p>
			<p class="MLP_text ParaOverride-1">Několik vteřin se Oliver rozhlížel ulicí na jednu stranu i&#160;na dru­hou, i&#160;naproti v&#160;pevném domnění, že neznámý, který s&#160;ním hovořil klíčovou dírkou, asi kousek poodešel, aby se v&#160;chůzi zahřál; neviděl totiž nikoho jiného než velkého výrostka, fundatistu vydržovaného z&#160;chudinské nadace, kterak sedí na patníku před domem a&#160;pojídá krajíc chleba s&#160;máslem, z&#160;něhož kapesním nožem ukrajuje kusy tak velké, jaké stačí pojmout jeho ústa, a&#160;pak je velmi hbitě polyká.</p>
			<p class="MLP_text ParaOverride-1">„Odpusťte, prosím,“ řekl konečně Oliver, když viděl, že se neobjevuje žádný jiný návštěvník, „to jste klepal vy?“</p>
			<p class="MLP_text ParaOverride-1">„Já kopal!“ opáčil nadanec chudinského fondu.</p>
			<p class="MLP_text ParaOverride-1">„Potřebujete, prosím, rakev?“ zeptal se Oliver prostomyslně.</p>
			<p class="MLP_text ParaOverride-1">Na ta slova se nadanec zatvářil hrozně divoce a&#160;odsekl, že nebude trvat dlouho a&#160;bude ji potřebovat Oliver, bude-li si dovolovat takové vtipy ke svým nadřízeným.</p>
			<p class="MLP_text ParaOverride-1">„Podle mýho asi nevíš, kdo jsem, viď, špitálníku?“ pokračoval nadanec v&#160;řeči a&#160;s&#160;mentorskou vážností přitom slezl z&#160;patníku.</p>
			<p class="MLP_text ParaOverride-1">„Ne, prosím,“ přiznal Oliver.</p>
			<p class="MLP_text ParaOverride-1">„Jsem <span class="MLP_znak_kurziva_11b">pan</span> Noe Claypole,“ prohlásil se fundatista, „a ty seš pode mnou. Koukej sundat okenice, všiváku líná!“ S&#160;těmi slovy uštědřil pan Claypole Oliverovi kopanec a&#160;s&#160;důstojným vzezřením, které mu dodávalo velice na vážnosti, vstoupil do krámu. Pro hlavatého výrostka nemotorné postavy s&#160;malýma očkama v&#160;tupé tváři je jistě za všech okolností těžké vypadat důstojně; ale nepoměrně těžší to pro něj je, když k&#160;těmto osobním půvabům přistupuje ještě červený nos a&#160;krátké žluté kalhoty.</p>
			<p class="MLP_text ParaOverride-1">Když Oliver vysadil okenice a&#160;rozbil jednu skleněnou tabuli, jak se pod tíhou první desky snažil dovrávorat na malý dvorek vedle domu, kam se přes den ukládaly, Noe mu s&#160;nimi milostivě pomohl; než se však k&#160;této pomoci snížil, utěšil Olivera ujištěním, že to „slízne“. Brzy potom sešel dolů pan Sowerberry. Krátce po něm se objevila paní Sowerberryová. A&#160;když to Oliver přesně podle Noemovy předpovědi „slízl“, následoval mladého pána Noema dolů po schodech k&#160;snídani.</p>
			<p class="MLP_text ParaOverride-1">„Pojď sem k&#160;ohni, Noe,“ řekla Karolína. „Schovala jsem ti od pánovy snídaně pěkný plátek slaniny. Olivere, zavři ty dveře za zády pana Noema a&#160;vem si ty zbytky, co jsem ti nachystala na víko od chlebníku. Tady máš čaj&#160;– odnes si to tamhle na tu truhlu a&#160;vypij si ho tam. A&#160;hoď sebou, protože tě budu potřebovat, abys poklidil v&#160;krámě. Slyšíš?“</p>
			<p class="MLP_text ParaOverride-1">„Slyšíš, špitálníku?“ dodal Noe Claypole.</p>
			<p class="MLP_text ParaOverride-1">„Proboha, Noe,“ podivila se Karolína, „co jsi ty za divnýho tvora! Proč nedáš tomu klukovi pokoj?“</p>
			<p class="MLP_text ParaOverride-1">„Proč že mu nedám pokoj?“ opáčil Noe. „Tomu přece dávaj všichni pokoj, má ho až nad hlavu. Ani táta, ani máma se mu jaktěživo nebudou do ničeho plíst. Všechno příbuzenstvo ho nechává dělat, co sám chce. No ne, Karolíno? He, he, he!“</p>
			<p class="MLP_text ParaOverride-1">„Jsi mi ty divnej pavouk,“ odpověděla Karolína a&#160;propukla v&#160;srdečný smích, v&#160;němž jí přizvukoval i&#160;Noe. Když skončili, zadívali se oba pohrdavě na nebohého Olivera Twista, kterak sedí na truhle v&#160;nejstudenějším koutě místnosti, třese se zimou a&#160;jí okoralé zbytky, zvlášť pro něho uschované.</p>
			<p class="MLP_text ParaOverride-1">Noe sice byl chudinský nadanec, ale nikoli přímo špitální sirotek. Nebyl nalezenec, neboť mohl svůj rodokmen stopovat až k&#160;rodičům, kteří bydlili zcela blízko; jeho matka byla pradlena a&#160;otec voják alkoholik, propuštěný s&#160;dřevěnou nohou a&#160;s&#160;penzí dvou a&#160;půl pence a&#160;nevyjádřitelného zlomku denně. Učedníci ze sousedství ho již dlouho na veřejné ulici častovali potupnými přezdívkami „koženkář“, „almužník“ a&#160;podobně a&#160;Noe snášel tyto nadávky bez odpovědi. Ale když mu nyní náhoda přivedla do cesty bezejmenného sirotka, na kterého smí i&#160;nejnižší pária ukázat prstem opovržení, hojil se na něm i&#160;s&#160;úroky. To skýtá skvělou látku k&#160;přemýšlení. Ukazuje nám to, co krásného se dá z&#160;lidské povahy vypěstovat a&#160;jak nestranně se tytéž pomilováníhodné vlastnosti vyvíjejí u&#160;nejvznešenějšího lorda i&#160;u&#160;nejšpinavějšího almužníčka.</p>
			<p class="MLP_text ParaOverride-1">Když Oliver přebýval v&#160;pohřebníkově domě již asi tři nebo čtyři týdny a&#160;manželé Sowerberryovi&#160;– po zavření krámu&#160;– spolu seděli v&#160;malém zadním pokojíku u&#160;večeře, pohlédl pan Sowerberry několikrát uctivě na svou choť a&#160;pravil:</p>
			<p class="MLP_text ParaOverride-1">„Má milá&#160;–“ Měl toho na jazyku víc, ale protože paní Sowerberryová vzhlédla s&#160;obzvlášť nemilostivým výrazem v&#160;tváři, ihned se zarazil.</p>
			<p class="MLP_text ParaOverride-1">„No,“ štěkla paní Sowerberryová.</p>
			<p class="MLP_text ParaOverride-1">„Nic, má milá, nic,“ odpověděl pan Sowerberry.</p>
			<p class="MLP_text ParaOverride-1">„Krobiáne!“ procedila paní Sowerberryová.</p>
			<p class="MLP_text ParaOverride-1">„Bůh chraň, má milá,“ omlouval se pan Sowerberry pokorně. „Myslel jsem, že to nechceš slyšet, má milá. Jenom jsem ti chtěl říct&#160;–“</p>
			<p class="MLP_text ParaOverride-1">„Jen si to nech pro sebe, cos mi chtěl říct,“ přetrhla mu nit paní Sowerberryová. „Já jsem tady nula&#160;– se mnou se neraď, prosím. Já se do tvejch tajností vtírat nechci.“ S&#160;těmito slovy se paní Sowerberryová hystericky zasmála, což věštilo bouřlivé následky.</p>
			<p class="MLP_text ParaOverride-1">„Ale má milá,“ namítl Sowerberry, „vždyť já od tebe právě radu chci.“</p>
			<p class="MLP_text ParaOverride-1">„Ne, ne, ode mě ji nechtěj,“ opáčila paní Sowerberryová pateticky, „hledej si ji u&#160;někoho jiného.“ Tu se znovu hystericky zasmála, což pana Sowerberryho náramně vystrašilo. Tato metoda, ve styku mezi manžely velmi běžná a&#160;dobře vyzkoušená, bývá často velmi účinná. Ihned přinutila pana Sowerberryho škemrat jako o&#160;projev obzvláštní přízně, aby směl říci to, nač se paní Sowerberryová zvědavostí jen třásla. Po krátkém hašteření, které trvalo necelé tři čtvrti hodiny, se konečně nejmilostivěji uvolila toto dovolení mu udělit.</p>
			<p class="MLP_text ParaOverride-1">„Týká se to jenom malýho Twista, má milá,“ řekl pan Sowerberry. „Je to moc hezký klouče, má milá.“</p>
			<p class="MLP_text ParaOverride-1">„Bodejť by nebyl, jí přec jak zjednanej,“ odsekla oslovená dáma.</p>
			<p class="MLP_text ParaOverride-1">„Má v&#160;obličeji takový zasmušilý výraz, má milá,“ pokračoval pan Sowerberry, „úžasně zajímavý. Byl by to báječný hlídač mrtvol, má milovaná.“</p>
			<p class="MLP_text ParaOverride-1">Paní Sowerberryová vzhlédla s&#160;výrazem značného údivu. Pan Sowerberry ho postřehl; nedopřál však manželce ani vteřinku, aby mohla něco namítnout, a&#160;ihned pokračoval.</p>
			<p class="MLP_text ParaOverride-1">„Nemyslím normálního hlídače pro službu u&#160;dospělých, má milá, ale jen pro dětskou klientelu. Byla by to úžasná novinka, má milá, mít takového funebráčka přiměřené velikosti. Ručím ti za to, dělalo by to velkolepý dojem.“</p>
			<p class="MLP_text ParaOverride-1">Paní Sowerberryovou, která měla v&#160;pohřebnickém oboru značně vytříbený vkus, novota této myšlenky silně zaujala. Ale protože by byla zadala své důstojnosti, kdyby to za daných okolností přiznala, pouze se velmi břitce zeptala, proč se nápad tak samozřejmý nevylíhl v&#160;hlavě jejího manžela již dříve? Pan Sowerberry si to právě vyložil jako souhlas se svým návrhem, a&#160;proto se bez průtahů rozhodli, že Olivera okamžitě zasvětí do tajů živnosti, a&#160;s&#160;tímto cílem na zřeteli, že Oliver bude provázet svého pána hned při nejbližší příležitosti, kdy bude jeho asistence žádoucí.</p>
			<p class="MLP_text ParaOverride-1">Ta příležitost na sebe nedala dlouho čekat. Hned druhý den ráno půl hodiny po snídani vešel do krámu pan Bumble, opřel si hůl o&#160;pult, vytáhl z&#160;kapsy svou velkou koženou šrajtofli, vylovil z&#160;ní malý kousek papíru a&#160;podal ho Sowerberrymu.</p>
			<p class="MLP_text ParaOverride-1">„Aha,“ prohodil pohřebník, když se zájmem v&#160;tváři přelétl lístek, „objednávka na rakev, co?“</p>
			<p class="MLP_text ParaOverride-1">„Nejdřív na rakev a&#160;potom na obecní pohřeb,“ opravil ho pan Bumble, zatímco znovu obepínal řemínkem koženou šrajtofli, která byla stejně bachratá jako on.</p>
			<p class="MLP_text ParaOverride-1">„Baytonová?“ podivil se pohřebník a&#160;zvedl oči od papírku k&#160;panu Bumblovi. „To jméno jsem v&#160;životě neslyšel.“ Bumble vrtěl hlavou, když odpovídal:</p>
			<p class="MLP_text ParaOverride-1">„Paličáci, pane Sowerberry, ukrutný paličáci. A&#160;bojím se, pane, taky nafoukaný.“</p>
			<p class="MLP_text ParaOverride-1">„Že nafoukaní?“ zvolal pan Sowerberry s&#160;úšklebkem. „Ale jděte, co je moc, to je moc.“</p>
			<p class="MLP_text ParaOverride-1">„No, něco hnusnýho,“ potvrdil serbus. „Ouplná animálie, pane Sowerberry!“</p>
			<p class="MLP_text ParaOverride-1">„To teda jo,“ přisvědčil pohřebník.</p>
			<p class="MLP_text ParaOverride-1">„Prvně jsme se o&#160;tý rodině doslechli teprv předevčírem večír,“ pokračoval serbus, „a nebyli bysme se o&#160;ní asi dověděli vůbec, nebejt toho, že jedna ženská, co bydlí v&#160;tom samým domě, přišla požádat obecní vejbor, aby poslal obecního felčara podívat se na jednu ženskou, že je jí moc zle. Ten akorát odešel někam na večeři, ale jeho učedník&#160;– a&#160;to je moc šikovnej mládenec&#160;– jim rovnou poslal nějakou meducínu v&#160;lahvičce vod viksu.“</p>
			<p class="MLP_text ParaOverride-1">„Hm, tomu říkám pohotovost!“ prohodil pohřebník.</p>
			<p class="MLP_text ParaOverride-1">„To si myslím!“ vedl dál svou serbus. „Jenže co je platná&#160;– jakže se ty rebelové nevděčný zachovají, prosím? Chm, manžel vám dá vzkázat, že se ta meducína na neduh jeho ženy nehodí, a&#160;tak prej ji brát nebude&#160;– to říká, prej ji brát nebude, prosím! Dobrá, silná, zdravá meducína, co jsme zrovinka před tejdnem s&#160;velkým úspěchem dali dvěma irskejm nádeníkům a&#160;jednomu nosiči uhlí&#160;– pošle se jim zadarmo i&#160;s&#160;lahvičkou vod viksu&#160;– a&#160;von, prosím, vzkáže, že vona to užívat nebude!“</p>
			<p class="MLP_text ParaOverride-1">Jak se celá ta ohavnost zjevila páně Bumblově mysli v&#160;celé své nehoráznosti, zabušil prudce holí do pultu a&#160;zrudl rozhořčením.</p>
			<p class="MLP_text ParaOverride-1">„To jsem teda,“ řekl pohřebník, „v životě ještě&#160;–“ „Že ne, pane?“ vybuchl serbus. „To se ví, že ne, a&#160;ani nikdo jinej! Ale když je teď mrtvá, tak ji musíme pohřbít&#160;– takový je už příkaz, a&#160;čím dřív se to vodbude, tím líp.“ S&#160;těmi slovy si pan Bumble v&#160;zápalu úředního rozčilení nasadil svůj dvourohák zadní stranou dopředu a&#160;vyletěl z&#160;krámu jako švec.</p>
			<p class="MLP_text ParaOverride-1">„Chm, byl tak rozvzteklenej, Olivere, že se dokonce zapomněl zeptat na tebe!“ řekl pan Sowerberry, když se díval za serbusem, jak rázuje ulicí.</p>
			<p class="MLP_text ParaOverride-1">„Ano, pane,“ přikývl Oliver, který se po celou dobu rozmluvy pečlivě držel z&#160;dohledu a&#160;který se při pouhé vzpomínce na zvuk páně Bumblova hlasu otřásl od hlavy až k&#160;patě. Ale nemusil se vůbec namáhat, aby nepřišel panu Bumblovi na oči&#160;– neboť tento hodnostář, na něhož předpověď pána v&#160;bílé vestě učinila velice silný dojem, pokládal za lepší, pokud má pohřebník prozatím Olivera u&#160;sebe jen na zkoušku, raději o&#160;věci nemluvit až do té doby, než bude hoch smluvně zavázán na sedm let učení, a&#160;tím bude všechno nebezpečí, že by se mohl vrátit obci na krk, účinně a&#160;zákonně zažehnáno.</p>
			<p class="MLP_text ParaOverride-1">„Ne,“ řekl pan Sowerberry a&#160;sáhl po klobouku, „čím dřív tenhle melouch odbudem, tím líp. Ty ohlídej krám, Noe. A&#160;ty, Olivere, si vem čepici a&#160;pojď se mnou.“ Oliver uposlechl a&#160;následoval svého pána na jeho cestě za odborným posláním.</p>
			<p class="MLP_text ParaOverride-1">Nějakou chvíli kráčeli nejživější a&#160;nejlidnatější částí města, a&#160;když konečně zabočili do úzké uličky, špinavější a&#160;bídnější než všechny, jimiž až dosud prošli, zastavili se, aby se poohlédli po domě, který je cílem jejich výpravy. Domy po obou stranách byly vysoké a&#160;velké, ale velmi staré a&#160;obývané příslušníky nejchudší vrstvy, jak by byl dostatečně prokázal sám jejich zanedbaný vzhled i&#160;bez souhlasného svědectví, jež vydával sešlý zevnějšek hrstky mužů a&#160;žen, kteří se tu a&#160;tam se založenýma rukama a&#160;ohnutým trupem kradmo ploužili ulicí. Značný počet těchto nájemných baráků měl v&#160;přízemí krámy s&#160;výklady; ale ty byly pevně zabedněné a&#160;pomalu trouchnivěly a&#160;obydlené byly pouze horní místnosti. Některé domy, které pro své stáří a&#160;zchátralost hrozily sesutím, zajišťovaly před zřícením do ulice mohutné klády zapřené do zdi a&#160;pevně zakotvené v&#160;zemi; ale i&#160;ty vetché brlohy si zřejmě někteří nešťastníci bez přístřeší zvolili za stálý noční útulek, neboť jedno z&#160;hrubých prken, která v&#160;domech nahrazovala dveře a&#160;okna, bylo odtržené a&#160;vypáčené, aby poskytlo otvor dost široký, co by se protáhlo lidské tělo. Uliční strouha byla plná stojatých splašků. I&#160;samy krysy, které se tu a&#160;tam válely v&#160;jejím hnilobném kalu a&#160;tlely, byly ohyzdně vyzáblé hladem.</p>
			<p class="MLP_text ParaOverride-1">U&#160;otevřených dveří, před nimiž Oliver a&#160;jeho pán nakonec stanuli, nebylo ani klepadlo, ani rukojeť od zvonku; proto pohřebník pouze Olivera napomenul, aby šel těsně za ním a&#160;nebál se, a&#160;když obezřetně protápal tmavou chodbou, vystoupal až na horní stupeň prvního oddílu schodů. Na podestě narazil na dveře a&#160;klouby sevřené pěsti na ně zaklepal.</p>
			<p class="MLP_text ParaOverride-1">Otevřelo jim mladé děvče, asi třináctileté nebo čtrnáctileté. Hned na první pohled viděl pohřebník z&#160;vnitřku místnosti dost, aby poznal, že to je příbytek, kam má příkaz zajít. Vstoupil tedy a&#160;Oliver za ním.</p>
			<p class="MLP_text ParaOverride-1">V&#160;místnosti nebylo ani památky po ohni, ale nad prázdným topeništěm se bezmyšlenkovitě choulil nějaký muž. Ke studenému krbu měla přistavenou nízkou stoličku také nějaká stařena a&#160;seděla vedle muže. V&#160;jiném koutě bylo několik otrhaných dětí a&#160;v&#160;malém výklenku proti dveřím leželo na zemi něco zakrytého starou přikrývkou. Oliver se otřásl, když mu pohled zabloudil tím směrem, a&#160;bezděčně se přikrčil ke svému pánovi&#160;– neboť i&#160;když to bylo přikryté, hoch tušil, že to je mrtvola.</p>
			<p class="MLP_text ParaOverride-1">Mužova tvář byla vyzáblá a&#160;velice bledá; vlasy a&#160;vousy měl prošedivělé, oči krví podlité. Stařena měla tvář svraštělou; dva poslední zuby jí vyčnívaly přes spodní ret a&#160;oči jí svítily pichlavým pohledem. Oliver se bál podívat jak na ni, tak na muže. Tolik se podobali krysám, které před chvilkou viděl venku.</p>
			<p class="MLP_text ParaOverride-1">„Nikdo k&#160;ní nesmí, ani na krok!“ zvolal muž a&#160;divoce vyskočil, když pohřebník zamířil k&#160;výklenku. „Stůjte! Aby vás ďas, stůjte, je-li vám život milý!“</p>
			<p class="MLP_text ParaOverride-1">„Hlouposti, milý brachu,“ opáčil pohřebník, který byl na bídu ve všech jejích podobách až tuze zvyklý. „Hlouposti!“</p>
			<p class="MLP_text ParaOverride-1">„Já vám povídám,“ rozkřikl se muž, zaťal ruce v&#160;pěst a&#160;zuřivě dupal do podlahy, „já vám povídám, do země ji zahrabat nenechám! Neměla by tam pokoj. Lezli by po ní červi&#160;– sežrat by ji nemohli&#160;– tak je na kost vyhublá!“</p>
			<p class="MLP_text ParaOverride-1">Pohřebník neuznal za hodno na toto blouznění odpovědět, nýbrž klidně vytáhl z&#160;kapsy míru a&#160;na chviličku poklekl vedle mrtvoly.</p>
			<p class="MLP_text ParaOverride-1">„Ach,“ zaúpěl muž, propukl v&#160;pláč a&#160;klesl u&#160;nohou mrtvé ženy na kolena, „klekněte, klekněte všichni, co jste zde&#160;– poklekněte kolem ní a&#160;pamatujte moje slova! Pravím vám, že ji umořili hladem. Neměl jsem tušení, jak je to s&#160;ní zlé, ale když ji roztřásla zimnice&#160;– a&#160;to už jí pod kůží prorážely kosti. Neměli jsme ani na oheň, ani na svíčku&#160;– umřela ve tmě, ve tmě! Nemohla se ani naposled podívat na tvářičky svých dětí, třebaže jsme ji slyšeli sípat jejich jména. Žebral jsem pro ni na ulicích&#160;– a&#160;za to mě zavřeli. Když jsem se vrátil z&#160;vězení, už umírala&#160;– a&#160;všechna krev se mi zastavila v&#160;žilách, protože ji umořili hladem. Přísahám to před Bohem, který to viděl! Umořili ji hladem!“ A&#160;vjel si rukama do vlasů a&#160;s&#160;ječivým výkřikem se svalil na zem a&#160;svíjel se, oči v&#160;sloup a&#160;rty pokryté pěnou.</p>
			<p class="MLP_text ParaOverride-1">Vyděšené děti se usedavě rozplakaly; ale stařena, která až dosud zůstávala tak klidná, jako by byla ke všemu, co se kolem ní děje, úplně hluchá, je nyní hrozbami utišila. Uvolnila nákrčník muži, který ještě stále ležel na zemi, a&#160;připotácela se k&#160;pohřebníkovi.</p>
			<p class="MLP_text ParaOverride-1">„To byla moje dcera,“ pohodila stařena hlavou směrem k&#160;mrtvole a&#160;při řeči se usmívala se slabomyslnou poťouchlostí, v&#160;takovém prostředí ještě příšernější než sama přítomnost smrti. „Bože, bože! Jestli to není divná věc, že já, co jsem ji přivedla na svět, a&#160;to jsem už měla svoje leta, jsem pořád naživu a&#160;veselá, a&#160;ona tady zatím leží studená a&#160;ztuhlá! Bože, bože&#160;– když to jeden pováží, vždyť to je zrovna jako dívadlo&#160;– zrovna jako dívadlo!“</p>
			<p class="MLP_text ParaOverride-1">Zatímco se ten bědný tvor ve svém hrůzném veselí pochichtával a&#160;huhlal, pohřebník se obrátil k&#160;odchodu.</p>
			<p class="MLP_text ParaOverride-1">„Počkejte, počkejte!“ zadržela ho stařena hlasitým šeptem. „Kdy­pak ji pochováte? Zejtra nebo pozejtří, nebo ještě dneska? Já ji připravila do truhly, víte, musím ji taky doprovodit. Pošlete mi nějaký velký plášť&#160;– nějaký hodně teplý&#160;– venku je ukrutná zima. Taky by se patřily koláče a&#160;víno, než půjdem! Ale co! Pošlete aspoň kus chleba&#160;– jenom bochníček chleba a&#160;hrníček vody! Dostanem kus chleba, můj milý?“ vyhrkla dychtivě a&#160;chytila pohřebníka za kabát, když znovu vykročil ke dveřím.</p>
			<p class="MLP_text ParaOverride-1">„Ano, ano,“ přikývl pohřebník, „to se rozumí. Všechno, co budete chtít.“ A&#160;vytrhl se stařeně z&#160;ruky, popadl Olivera, a&#160;táhna ho za sebou odkvapil.</p>
			<p class="MLP_text ParaOverride-1">Nazítří (když se rodině mezitím dostalo výpomoci v&#160;podobě dvouliberního bochníčku chleba a&#160;kusu sýra, jež jim osobně přinesl sám pan Bumble) Oliver a&#160;jeho pán se vrátili do bídného příbytku, kam se před nimi již dostavil pan Bumble v&#160;doprovodu čtyř mužů ze špitálu, kteří měli dělat nosiče. Přes stařeniny i&#160;mužovy cáry přehodili starý černý plášť, a&#160;když holou rakev zašroubovali, zdvihli si ji nosiči na ramena a&#160;vynesli ji na ulici.</p>
			<p class="MLP_text ParaOverride-1">„A&#160;teď musíte hezky přišlápnout, babi!“ zašeptal Sowerberry stařeně do ucha. „Máme krapet zpoždění, víte, a&#160;to nejde, nechat velebníčka čekat. Tak kupředu, mládenci&#160;– čím rychlej, tím líp!“</p>
			<p class="MLP_text ParaOverride-1">Na takový příkaz vyrazili nosiči se svým lehkým břemenem mír­ným klusem a&#160;oba truchlící pozůstalí se jim drželi tak nablízku, jak jen stačili. Pan Bumble a&#160;Sowerberry rázovali svižným krokem pochodovým kousek napřed a&#160;Oliver, který neměl tak dlouhé nohy jako jeho pán, běžel vedle.</p>
			<p class="MLP_text ParaOverride-1">Avšak potřeba spěchat nebyla tak naléhavá, jak si pan Sowerberry dělal starosti&#160;– neboť když dorazili do odlehlého kouta hřbitova, v&#160;němž bujely kopřivy a&#160;kde se kopaly obecní hroby, kněz se dosud nedostavil a&#160;kostelník, který se hřál u&#160;ohně v&#160;sakristii, zřejmě nepovažoval za nijak nepravděpodobné, že může trvat snad hodinu i&#160;víc, než kněz přijde. Postavili tedy máry na kraj hrobu a&#160;oba truchlící pozůstalí stáli v&#160;rozblácené hlíně a&#160;v&#160;studeném mrholivém dešti trpělivě čekali, zatímco si otrhaní kluci, které tato podívaná přilákala na hřbitov, mezi náhrobními kameny hráli hlučně na schovávanou nebo si zpestřovali zábavu tím, že přeskakovali rakev sem a&#160;tam. Protože pan Sowerberry a&#160;Bumble byli osobní přátelé kostelníkovi, seděli s&#160;ním u&#160;ohně a&#160;četli noviny.</p>
			<p class="MLP_text ParaOverride-1">Když konečně uplynulo něco přes hodinu, bylo vidět pana Bumbla, Sowerberryho a&#160;kostelníka utíkat k&#160;hrobu. Hned vzápětí se objevil kněz, který si ještě v&#160;chůzi oblékal komži. Potom pan Bumble, aby zachoval dekorum, zmaloval několik kluků a&#160;ctihodný důstojný pán, když odříkal z&#160;pohřební agendy tolik, kolik se dalo směstnat do čtyř minut, podal svou komži kostelníkovi a&#160;zase odešel.</p>
			<p class="MLP_text ParaOverride-1">„Tak, Bille, hotovo!“ vyzval pan Sowerberry hrobníka. „Zaházet!“</p>
			<p class="MLP_text ParaOverride-1">To nebyl úkol nijak tuze těžký, protože hrob byl již tak plný, že nejhořejší rakev spočívala jen pár stop pod povrchem. Hrobník nahrnul hlínu do jámy, lehce ji tu a&#160;tam udupal, hodil si lopatu přes rameno a&#160;odešel; v&#160;jeho šlépějích odešli kluci za velmi hlasitého hubování a&#160;reptání, že mají tak brzo po legraci.</p>
			<p class="MLP_text ParaOverride-1">„Pojďte, milý brachu!“ řekl Bumble a&#160;poklepal muži na záda. „Chtěj hřbitov zavřít.“</p>
			<p class="MLP_text ParaOverride-1">Muž, který od chvíle, kdy zaujal místo na pokraji hrobu, neučinil ani sebemenší pohyb, sebou nyní škubl, zdvihl hlavu, vypoulil oči na osobu, která ho oslovila, popošel několik kroků&#160;– a&#160;v&#160;mdlobách se skácel na zem. Bláznivá stařena byla příliš zaujata nářkem nad ztrátou pláště (který jí pohřebník zase stáhl z&#160;ramen), než aby muži věnovala pozornost; proto na něj vychrstli konev studené vody, a&#160;když přišel k&#160;sobě, vyvedli ho šťastně ze hřbitova, zamkli vrata a&#160;rozešli se každý svou cestou.</p>
			<p class="MLP_text ParaOverride-1">„No, Olivere,“ zeptal se Sowerberry, když se spolu vraceli domů, „jak se ti to líbí?“</p>
			<p class="MLP_text ParaOverride-1">„Moc pěkně děkuju, pane,“ odpověděl Oliver se značným váháním. „Ale nijak zvlášť, prosím.“</p>
			<p class="MLP_text ParaOverride-1">„Hm, však si na to časem zvykneš, Olivere,“ řekl Sowerberry. „Až si na to zvykneš, chlapče, tak ti to ani nepřijde.“</p>
			<p class="MLP_text ParaOverride-1">Oliver se v&#160;duchu zvědavě ptal, trvalo-li hodně dlouho, než si na to zvykl pan Sowerberry. Ale uznal za moudřejší nechat si tu otázku pro sebe, a&#160;tak se mlčky vracel do krámu a&#160;přemítal o&#160;všem, co právě viděl a&#160;slyšel.</p>
			<hr class="HorizontalRule-1"/>
			<div class="_idFootnotes">
				<div id="footnote-007" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_012.xhtml#footnote-007-backlink">8</a>  Nákladní vůz. <span class="CharOverride-3">Pozn. red</span>.</p>
				</div>
			</div>
		</div>
</body>
</html>
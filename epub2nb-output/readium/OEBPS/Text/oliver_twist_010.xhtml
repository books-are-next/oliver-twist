<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-7</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-7" xml:lang="cs-CZ">
		<div class="Z-kladn--textový-r-meček">
			<p id="_idParaDest-6" class="MLP_uroven2_kapitola ParaOverride-1">Kapitola třetí</p>
			<p class="MLP_text_uprostred_-I- ParaOverride-1">Vypravuje, jak Oliver Twist měl velice namále a&#160;byl by dostal místo, <br/>které by rozhodně nebývalo sinekurou<span class="CharOverride-4"><span id="footnote-005-backlink"><a class="_idFootnoteLink _idGenColorInherit" href="../Text/oliver_twist_010.xhtml#footnote-005">6</a></span></span></p>
			<p class="MLP_text_bez1radku_-12-0- ParaOverride-1">Celý týden po spáchání onoho bohaprázdného a&#160;rouhavého deliktu, že žádal o&#160;přídavek, zůstal Oliver v&#160;přísné samovazbě v&#160;tmavé a&#160;pusté komoře, do níž ho ve své moudrosti a&#160;milosti dal výbor uvrhnout. Na první pohled se nezdá nerozumné předpokládat, že kdyby byl choval náležitý pocit úcty k&#160;předpovědi pána v&#160;bílé vestě, byl by jednou provždy založil věštecký věhlas onoho mudrce tím, že by byl jeden cíp kapesníku uvázal na skobu ve zdi a&#160;na druhý by byl zavěsil sebe. Uskutečnění tohoto činu však stála v&#160;cestě jedna překážka, totiž fakt, že kapesníky jakožto předmět nesporně přepychový byly z&#160;výslovného rozkazu výboru shromážděného v&#160;radě, usnesením slavnostně vydaným a&#160;potvrzeným vlastnoručními podpisy i&#160;pečetí, pro všechny příští časy a&#160;věky nosu obecních chudých odepřeny. Ještě závažnější překážkou pak bylo Oliverovo mládí a&#160;dětinskost. Celý den jen usedavě plakal, a&#160;když nadešla dlouhá, truchlivá noc, zakryl si malýma ručkama oči, aby neviděl tmu, schoulil se do koutka a&#160;snažil se spát; ale co chvíli se s&#160;úlekem probouzel a&#160;celý roztřesený se tulil těsněji a&#160;těsněji ke zdi, jako by mu její povrch i&#160;přes svou studenost a&#160;tvrdost byl v&#160;temnotě a&#160;osamělosti, jež ho obklopovaly, jistou záštitou.</p>
			<p class="MLP_text ParaOverride-1">Nechť se však nepřátelé našeho chudinského systému nedomnívají, že Oliverovi bylo po dobu jeho uvěznění v&#160;samovazbě odepřeno všechno dobrodiní pohybu, potěšení ze společnosti nebo milosrdenství náboženské útěchy. Pokud se týká pohybu, bylo pěkně studené počasí a&#160;Oliver směl každé ráno vykonávat tělesnou očistu mytím pod pumpou na kamenném dvoře pod dohledem pana Bumbla, který ho přitom chránil před nastydnutím a&#160;vléval mu do žil hřejivý pocit tím, že ho vytrvale častoval holí. Pokud se týká společnosti, přiváděli ho každý druhý den do síně, kde hoši jedli, a&#160;tam v&#160;družném kruhu dostal výprask jako veřejnou výstrahu a&#160;odstrašující příklad pro ostatní. A&#160;milosrdenství náboženské útěchy nejenže mu neodpírali, nýbrž denně ho v&#160;čas večerního modlení kopanci přihnali do téže haluzny a&#160;tam směl čerpat útěchu z&#160;poslouchání společné pokorné modlitby, rozšířené o&#160;zvláštní vložku vsunutou na příkaz výboru, v&#160;níž hoši úpěnlivě prosili boha, aby je učinil dobrými, ctnostnými, spokojenými a&#160;poslušnými a&#160;uchránil je od hříchů a&#160;nepravostí Olivera Twista, v&#160;modlitbě jasně označeného za bytost stojící pod výhradní záštitou a&#160;ochranou zlých mocností a&#160;za výtvor vyšlý přímo z&#160;dílny samého satanáše.</p>
			<p class="MLP_text ParaOverride-1">I&#160;přihodilo se jednoho rána, právě když se Oliverova situace vyvíjela takto slibně a&#160;utěšeně, že se po Hlavní třídě ubíral pan Gamfield, mistr kominický, a&#160;všemožně si lámal hlavu, jak a&#160;čím by zaplatil jisté nedoplatky nájemného, na jejichž vyrovnání začal jeho domácí pán velmi nepříjemně naléhat. Ani při nejoptimističtějším odhadu nedokázal pan Gamfield vyšroubovat své finanční možnosti tak, aby mu do žádané částky nechybělo pět liber, a&#160;v&#160;jakémsi počtářském třeštění týral střídavě mozek sobě a&#160;hřbet oslovi, když vtom došel ke špitálu a&#160;do oka mu padla cedule vylepená na vratech.</p>
			<p class="MLP_text ParaOverride-1">„Pr-r!“ řekl pan Gamfield oslovi.</p>
			<p class="MLP_text ParaOverride-1">Osel tonul v&#160;hluboké roztržitosti&#160;– snad dumal, je-li mu souzeno dočkat se počastování nějakým tím zeleným košťálem, až doveze na místo dva pytle sazí, které má naložené na vozíku&#160;– a&#160;proto povel vůbec nezaznamenal a&#160;loudavě se pachtil dál.</p>
			<p class="MLP_text ParaOverride-1">Pan Gamfield zahučel pustou kletbu zatracující osla vůbec, ale obzvlášť těžce jeho oči, rozběhl se za ním a&#160;uštědřil mu takovou ránu do hlavy, že by byla každou jinou lebku než oslí nevyhnutelně prorazila. Potom ho popadl za uzdu a&#160;prudce mu strhl hubu stranou jako něžnou připomínku, že není svým pánem, a&#160;touto metodou konečně osla obrátil. Potom mu dal ještě jednu ránu do hlavy, jen aby ho trochu přiomráčil, než se k&#160;němu vrátí. Když skončil tyto přípravy, zamířil k&#160;vratům, aby si vyhlášku přečetl.</p>
			<p class="MLP_text ParaOverride-1">U&#160;vrat právě stál s&#160;rukama za zády pán v&#160;bílé vestě, jenž před malou chviličkou pronesl v&#160;radní síni několik hlubokomyslných výroků. Byl svědkem malé nepohody mezi panem Gamfieldem a&#160;oslem, a&#160;když řečený muž přistoupil k&#160;vratům, aby si přečetl ceduli, radostně se usmál, neboť na první pohled viděl, že pan Gamfield je přesně takový pán, jakého Oliver Twist potřebuje. Rovněž pan Gamfield se usmál, když vyhlášku přelouskal, neboť pět liber byla zrovna částka, kterou si tolik přál sehnat&#160;– a&#160;pokud šlo o&#160;hocha, který ji zatěžoval, tu již pan Gamfield věděl, jaký je ve špitále stravovací režim, a&#160;proto měl jistotu, že chlapec bude hezky droboučký exemplář, právě vhodný k&#160;prolézání a&#160;vymetání průduchů regulovaných klapkami. Přeslabikoval si tedy ceduli ještě jednou, od samého začátku až do konce, a&#160;potom si na znamení ponížené úcty pošoupl na hlavě beranici a&#160;oslovil pána v&#160;bílé vestě.</p>
			<p class="MLP_text ParaOverride-1">„Tuhle ten hoch, vašnosti, co ho chce dát obec do učení…,“ osmělil se pan Gamfield.</p>
			<p class="MLP_text ParaOverride-1">„Jistěže, dobrý muži,“ pravil pán v&#160;bílé vestě s&#160;blahovolným úsměvem. „Co má být?“</p>
			<p class="MLP_text ParaOverride-1">„Dyby jako obec chtěla, aby se vyučil náramně pěknýmu řemeslu v&#160;zavedeném a&#160;počestném kominickém závodě,“ pokračoval pan Gamfield, „tak já zrovinka učedníka potřebuju a&#160;hnedka bysem si ho vzal.“</p>
			<p class="MLP_text ParaOverride-1">„Pojďte dál,“ vyzval ho pán v&#160;bílé vestě. Pan Gamfield se okamžik pozdržel, jen co si odskočil a&#160;dal oslovi ještě jednu ránu do hlavy a&#160;znovu mu škubl hubou na výstrahu, aby mu v&#160;jeho nepřítomnosti neujel, a&#160;potom následoval pána v&#160;bílé vestě do místnosti, kde ho Oliver prvně spatřil.</p>
			<p class="MLP_text ParaOverride-1">„Je to šeredné řemeslo,“ prohodil pan Limbkins, když Gamfield znovu projevil své přání.</p>
			<p class="MLP_text ParaOverride-1">„Kolikrát se už malí chlapci taky v&#160;komíně udusili,“ připomenul jiný pán.</p>
			<p class="MLP_text ParaOverride-1">„To jen proto, že mistr slámu namočil, než ji podpálil v&#160;komíně, aby dostal kluka dólu,“ odpověděl Gamfield. „To je pak jen samej kouř a&#160;žádnej plamen&#160;– jenže kouř není nic platnej, když jeden chce kluka přinutit, aby slez, anžto kouř ho jen uspí, a&#160;to maj právě kluci rádi. Kluci jsou náramně paličatí, páni, a&#160;ukrutně líný, a&#160;není nad pořádnej fajr, když je jeden chce dostat dólu natotata. A&#160;je to taky milosrdný, páni, anžto když kluk v&#160;komíně uvízne, tak trošku mu připíct nohy, hned ho to popožene, aby se koukal vyškrábat ven.“</p>
			<p class="MLP_text ParaOverride-1">Toto vysvětlení zjevně pána v&#160;bílé vestě nesmírně bavilo, ale pohled, který na něj vrhl pan Limbkins, mu jeho veselost okamžitě zarazil. Potom sestrčil výbor hlavy dohromady a&#160;několik minut rokoval, ale hlasem tak tlumeným, že bylo slyšet pouze slova „úspora výloh“, „dobrý dojem v&#160;knihách“ a&#160;„uveřejnit zprávu tiskem“. A&#160;ta byla možno zaslechnout jedině proto, že se s&#160;velkým důrazem velmi často opakovala.</p>
			<p class="MLP_text ParaOverride-1">Konečně šeptání ustalo, a&#160;když členové výboru znovu zaujali svá místa i&#160;důstojné vzezření, pan Limbkins pravil:</p>
			<p class="MLP_text ParaOverride-1">„Uvážili jsme váš návrh a&#160;nemůžeme ho schválit.“</p>
			<p class="MLP_text ParaOverride-1">„Vůbec ne,“ potvrdil pán v&#160;bílé vestě.</p>
			<p class="MLP_text ParaOverride-1">„Rozhodně ne!“ připojili se ostatní výboři.</p>
			<p class="MLP_text ParaOverride-1">Protože na panu Gamfieldovi čirou náhodou lpělo slabé podezření, že již tři nebo čtyři učedníky umlátil, napadlo ho, nevzal-li si snad výbor z&#160;nějakého nevysvětlitelného rozmaru do hlavy, že při svém rozhodování má brát zřetel na tuto okolnost pro projednávanou otázku zcela irelevantní. Stalo-li se tak vskutku, bylo to v&#160;křiklavém rozporu s&#160;jejich obvyklým způsobem vyřizování obchodních záležitostí; ale nicméně, poněvadž nijak zvlášť netoužil tyto pověsti křísit, jenom mačkal v&#160;rukou čepici a&#160;volným krokem odcházel od stolu.</p>
			<p class="MLP_text ParaOverride-1">„Tak vy mi ho teda nedáte, páni?“ zeptal se pan Gamfield, když se u&#160;dveří ještě zastavil.</p>
			<p class="MLP_text ParaOverride-1">„Ne,“ odpověděl pan Limbkins, „neboť aspoň myslíme, když to je takové šeredné řemeslo, že by vám mělo stačit o&#160;něco menší výučné, než jaké jsme nabídli.“</p>
			<p class="MLP_text ParaOverride-1">Panu Gamfieldovi se rozjasnil obličej, když se rychlým krokem vrátil ke stolu a&#160;řekl:</p>
			<p class="MLP_text ParaOverride-1">„Tak co dáte, páni? Jářku, přec nebudete chudýho člověka přes­moc tlačit! Tak co dáte?“</p>
			<p class="MLP_text ParaOverride-1">„Podle mého je tři libry a&#160;půl až až,“ prohlásil pan Limbkins.</p>
			<p class="MLP_text ParaOverride-1">„To je o&#160;půl libry přeplaceno,“ ozval se pán v&#160;bílé vestě.</p>
			<p class="MLP_text ParaOverride-1">„Jářku, páni,“ opáčil Gamfield, „udělejte to štyry libry. Udělejte to štyry libry a&#160;máte ho na věčný časy z&#160;krku. Platí?“</p>
			<p class="MLP_text ParaOverride-1">„Tři a&#160;půl,“ opakoval pan Limbkins pevně.</p>
			<p class="MLP_text ParaOverride-1">„Helejte, páni. Říznem to teda napůl,“ naléhal Gamfield. „Tři libry a&#160;tři čtvrtě.“</p>
			<p class="MLP_text ParaOverride-1">„Ani o&#160;troník víc,“ zněla neústupná odpověď páně Limbkinsova.</p>
			<p class="MLP_text ParaOverride-1">„Sedřeli byste ze mě kůži, páni,“ bránil se Gamfield již zviklaně.</p>
			<p class="MLP_text ParaOverride-1">„Ale jděte, jděte, nesmysl!“ namítl pán v&#160;bílé vestě. „Byl by laciný i&#160;bez jediné vindry výučného. Berte ho a&#160;nehloupněte, člověče! Je to kluk pro vás jako stvořený. Sem tam potřebuje hůl, ta mu jen poslouží&#160;– a&#160;jeho strava vás nemusí přijít zrovna draho, protože co se narodil, ještě neměl žaludek plný. Ha, ha, ha!“</p>
			<p class="MLP_text ParaOverride-1">Pan Gamfield se poťouchle rozhlédl po tvářích kolem stolu, a&#160;když na všech viděl úsměv, ponenáhlu se začal usmívat i&#160;sám. Plácli si. Pan Bumble dostal ihned rozkaz, aby ještě téhož dne odpoledne přivedl Olivera Twista k&#160;smírčímu soudci k&#160;podpisu a&#160;k&#160;schválení jeho učební smlouvy.</p>
			<p class="MLP_text ParaOverride-1">V&#160;souhlase s&#160;tímto rozhodnutím propustili malého Olivera k&#160;jeho nesmírnému údivu z&#160;vězení a&#160;nařídili mu, aby si oblékl čistou košili. Sotva tento velmi neobvyklý prostocvik dokončil, již mu pan Bumble vlastníma rukama přinesl misku kaše a&#160;k&#160;ní sváteční porci osminky libry chleba. Při této úžasné podívané se Oliver hrozně žalostně rozplakal, neboť se nikoli nepřirozeně domníval, že se výbor jistě rozhodl za nějakým praktickým účelem ho zabít, protože jinak by ho jaktěživo nezačali takhle vykrmovat.</p>
			<p class="MLP_text ParaOverride-1">„Nebreč, ať nemáš červený voči, Olivere, ale pěkně sněz, co tady máš, a&#160;buď za to vděčnej,“ pravil pan Bumble nabubřele majestátním tónem. „Uděláme z&#160;tebe učedníka, Olivere.“</p>
			<p class="MLP_text ParaOverride-1">„Učedníka, pane?“ zvolalo dítě, roztřesené strachem.</p>
			<p class="MLP_text ParaOverride-1">„Tak, tak, Olivere,“ přitakal pan Bumble. „Ty hodný a&#160;blahořečený páni, co se vo tebe všichni staraj jako rodiče, Olivere, když už sám žádný nemáš, tě chtějí dát na učení, dát ti základ pro život a&#160;udělat z&#160;tebe mužskýho&#160;– třeba to pro vobec znamená výdaj tří a&#160;půl libry!&#160;– Tři a&#160;půl libry, Olivere!&#160;– sedumdesát šilinků!&#160;– jedno sto a&#160;štyrycet šestipencí!&#160;– a&#160;to všechno za nehodnýho sirotka, kterýho nikdo nemůže mít rád!“</p>
			<p class="MLP_text ParaOverride-1">Když se pan Bumble odmlčel, aby po tomto proslovu, proneseném hrozným hlasem, opět nabral dech, po tvářičce ubohého dítěte se rozkutálely slzy a&#160;propuklo v&#160;hořký pláč.</p>
			<p class="MLP_text ParaOverride-1">„Ale jdi,“ řekl pan Bumble trochu méně nabubřele, neboť mu v&#160;jeho samolibosti lichotilo, když viděl, jaký účinek vyvolala jeho výmluvnost. „Ale jdi, Olivere! Utři si rukávem od kabátku oči a&#160;nebreč si do kaše&#160;– to je přec ukrutná hloupost, Olivere, tohle dělat.“ A&#160;jistěže byla, protože v&#160;kaši bylo už beztak vody až dost.</p>
			<p class="MLP_text ParaOverride-1">Cestou k&#160;smírčímu poučoval pan Bumble Olivera, že se od něho nechce nic víc, než aby se tam tvářil vesele a&#160;spokojeně, a&#160;že se ho pán zeptá, jestli chce jít do učení, aby odpověděl, to že by opravdu hrozně rád. Obou těch příkazů slíbil Oliver uposlechnout, a&#160;to tím spíš, že mu pan Bumble mimoto ještě šetrně naznačil, že kdyby to či ono nesplnil, nikdo nemůže vědět, jak to s&#160;ním dopadne. Když došli do úřadovny, zavřel ho pan Bumble samotného do malé komůrky a&#160;napomenul ho, aby tam počkal, dokud si pro něho zas nepřijde.</p>
			<p class="MLP_text ParaOverride-1">Tam zůstal chlapec a&#160;s&#160;rozbušeným srdcem čekal půl hodiny. Po uplynutí této doby strčil konečně pan Bumble do dveří hlavu, tentokrát neozdobenou dvourohým kloboukem, a&#160;pravil hlasitě:</p>
			<p class="MLP_text ParaOverride-1">„Tak, Olivere, pojď, hošíčku, ukázat se pánovi!“ Jen ta slova pronesl, nasadil si pan Bumble přísný a&#160;hrozivý výraz a&#160;tlumeným hlasem dodal: „Pamatuj, co jsem ti řek, kluku ničemná!“</p>
			<p class="MLP_text ParaOverride-1">Při tomto poněkud protikladném způsobu oslovení vypoulil Oliver nevinně oči panu Bumblovi do tváře, ale tento pán předešel jakékoli jeho vyjádření v&#160;té věci tím, že ho ihned odvedl do vedlejší místnosti, jejíž dveře byly otevřené. Byla to prostorná místnost s&#160;velikým oknem. Za psacím stolem seděli dva staří pánové s&#160;napudrovanými vlasy; jeden z&#160;nich četl noviny, kdežto druhý studoval s&#160;přispěním okulárů ze želvoviny malý list pergamenu, který ležel před ním. Před stolkem stál na jedné straně pan Limbkins a&#160;na druhé, s&#160;tváří částečně umytou, pan Gamfield; mimoto postávali v&#160;místnosti dva nebo tři hřmotní mužové v&#160;holínkách.</p>
			<p class="MLP_text ParaOverride-1">Starý pán s&#160;brýlemi začal ponenáhlu nad svým kouskem pergamenu klímat, a&#160;když pan Bumble postavil Olivera před psací stůl, nastala krátká pauza.</p>
			<p class="MLP_text ParaOverride-1">„To je ten hoch, Vaše Blahorodí,“ ohlásil pan Bumble. Starý pán, který četl noviny, zvedl na okamžik hlavu a&#160;zatáhl druhého pána za rukáv, načež se posledně řečený starý pán probral.</p>
			<p class="MLP_text ParaOverride-1">„Á, to je ten hoch?“ zeptal se starý pán.</p>
			<p class="MLP_text ParaOverride-1">„To je von, prosím,“ přisvědčil pan Bumble. „Pokloň se panu smírčímu, hošíčku.“</p>
			<p class="MLP_text ParaOverride-1">Oliver se vzchopil a&#160;poklonil se, jak nejuctivěji dovedl. S&#160;očima upřenýma na napudrované hlavy hodnostářů totiž právě dumal, rodí-li se všechny vrchnosti už s&#160;tím bílým práškem na hlavě a&#160;jsou-li právě proto od té chvíle již navždy vrchnostmi.</p>
			<p class="MLP_text ParaOverride-1">„I&#160;hleďme,“ pravil starý pán, „to se mu asi kominictví moc líbí, co?“</p>
			<p class="MLP_text ParaOverride-1">„Je do toho celej divej, Vaše Blahorodí,“ opáčil Bumble a&#160;potají Olivera štípl, aby mu dal na srozuměnou, že udělá líp, když neřekne, že ne.</p>
			<p class="MLP_text ParaOverride-1">„A&#160;tedy <span class="MLP_znak_kurziva_11b">chce</span> být kominíkem, že?“ vyptával se starý pán dále.</p>
			<p class="MLP_text ParaOverride-1">„Kdybysme ho zejtra dali učit na každý jiný řemeslo, tak v&#160;tu ránu by od něj utek, Vaše Blahorodí,“ odpověděl Bumble.</p>
			<p class="MLP_text ParaOverride-1">„A&#160;tento muž, co má být jeho mistrem&#160;– vy, pane&#160;– budete s&#160;ním zacházet vlídně a&#160;živit ho a&#160;vůbec o&#160;něho pečovat, jak se sluší a&#160;patří, že?“ pravil starý pán.</p>
			<p class="MLP_text ParaOverride-1">„Když už jednou řeknu, že jo, tak to taky tak myslím,“ odpověděl pan Gamfield zarputile.</p>
			<p class="MLP_text ParaOverride-1">„Vaše řeč zní drsně, příteli, ale vypadáte na počestného, dobrosrdečného člověka,“ pravil starý pán, když stočil brýle směrem k&#160;uchazeči o&#160;Oliverovo výučné, jehož zlotřilý obličej byl učiněné zrcadlo vší krutosti. Ale smírčí byl napůl dětinský, a&#160;proto se od něho nedalo rozumně očekávat, že rozpozná to, co jiní lidé.</p>
			<p class="MLP_text ParaOverride-1">„To taky doufám, že jsem, pane,“ prohlásil pan Gamfield s&#160;ohyzdně sladkým úsměvem.</p>
			<p class="MLP_text ParaOverride-1">„Nepochybuji, že jste, příteli,“ odpověděl starý pán, nasadil si brýle pevněji na nos a&#160;rozhlédl se po stole, kde má kalamář.</p>
			<p class="MLP_text ParaOverride-1">To byla rozhodující chvíle Oliverova života. Kdyby byl kalamář stál na místě, kde podle mínění starého pána být měl, byl by do něho pán namočil pero a&#160;podepsal učební smlouvu, a&#160;v&#160;ten okamžik by byl pan Gamfield Olivera popadl a&#160;odvedl. Avšak protože tomu osud chtěl, měl kalamář přímo pod nosem, a&#160;z&#160;toho vyplynulo, jak se samo sebou rozumí, že ho hledal po celém stole, ale nenašel ho. A&#160;že se při tom hledání náhodou podíval také přímo před sebe, zachytil jeho zrak bledou a&#160;vyděšenou tvář Olivera Twista, který přes všechny Bumblovy varovné pohledy a&#160;štípance pozoroval odporný obličej svého budoucího pána s&#160;výrazem prostoupeným hrůzou a&#160;bázní tak zřejmou, že si ho nemohl mylně vykládat ani poloslepý smírčí.</p>
			<p class="MLP_text ParaOverride-1">Starý pán se zarazil, odložil pero a&#160;podíval se z&#160;Olivera na pana Limbkinse, který se snažil tvářit vesele a&#160;rádoby lhostejně šňupal.</p>
			<p class="MLP_text ParaOverride-1">„Ale hošíčku!“ zvolal starý pán a&#160;nahnul se přes psací stůl. Oliver sebou při tom zvuku škubl. Snadno ho lze za to omluvit&#160;– starý pán totiž pronesl ta slova vlídně a&#160;neznámé zvuky člověka lekají. Prudce se roztřásl a&#160;propukl v&#160;pláč.</p>
			<p class="MLP_text ParaOverride-1">„Ale hošíčku!“ pravil starý pán. „Vypadáš nějaký bledý a&#160;vyděšený. Co ti je?“</p>
			<p class="MLP_text ParaOverride-1">„Stoupněte si kousek dál od něho, serbusi,“ nařídil druhý smírčí, odložil noviny a&#160;se zájmem v&#160;tváři se naklonil kupředu. „No, chlapče, hezky pověz, co ti je&#160;– nic se neboj.“</p>
			<p class="MLP_text ParaOverride-1">Oliver padl na kolena, sepjal ruce a&#160;úpěnlivě prosil, aby ho znovu dali zavřít do té tmavé komory&#160;– aby ho mořili hlady&#160;– bili ho&#160;– třeba i&#160;zabili, když budou chtít&#160;– všechno raději, než aby ho poslali pryč s&#160;tím strašným člověkem.</p>
			<p class="MLP_text ParaOverride-1">„No ne!“ zvolal pan Bumble a&#160;s&#160;krajně okázalou důstojností zdvihl ruce i&#160;oči. „No ne, Olivere! Už jsem v&#160;životě viděl hodně mazanejch a&#160;potměšilejch sirotků, ale ty jsi snad ze všech těch nestoudníků nejhoršejší.“</p>
			<p class="MLP_text ParaOverride-1">„Buďte zticha, serbusi,“ přikázal druhý starý pán, když pan Bumble ze sebe vysoukal tento složitý superlativ.</p>
			<p class="MLP_text ParaOverride-1">„Račte odpustit, Vaše Blahorodí,“ namítl pan Bumble, který nemohl uvěřit, že slyšel správně. „To mluvilo Vaše Blahorodí ke mně?“</p>
			<p class="MLP_text ParaOverride-1">„Ano. Buďte zticha!“</p>
			<p class="MLP_text ParaOverride-1">Pan Bumble zkoprněl úžasem. Obecnímu sluhovi poroučet, aby byl zticha! Morální revoluce!</p>
			<p class="MLP_text ParaOverride-1">Starý pán v&#160;brýlích ze želvoviny pohlédl na svého druha a&#160;ten významně přikývl.</p>
			<p class="MLP_text ParaOverride-1">„Tuto učební smlouvu odmítáme schválit,“ rozhodl starý pán a&#160;s&#160;těmi slovy odhodil list pergamenu stranou.</p>
			<p class="MLP_text ParaOverride-1">„Doufám,“ koktal pan Limbkins, „doufám, že na základě nedoloženého svědectví pouhého dítěte nedospěje slavný soud k&#160;úsudku, že se obecní činovníci provinili jakýmkoli nepatřičným jednáním.“</p>
			<p class="MLP_text ParaOverride-1">„Soud není povinen pronášet v&#160;té věci jakýkoli úsudek,“ opáčil druhý starý pán ostře. „Odveďte chlapce zpátky do špitálu a&#160;zacházejte s&#160;ním vlídně. Zdá se, že to potřebuje.“</p>
			<p class="MLP_text ParaOverride-1">Téhož večera pán v&#160;bílé vestě nejvýš rozhodně a&#160;určitě prohlásil, že Oliver nejen skončí na šibenici, ale že ho nádavkem k&#160;tomu ještě vykuchají a&#160;rozčtvrtí. Pan Bumble potřásl s&#160;ponurou tajemností hlavou a&#160;řekl, že by si přál, aby Oliver šel do sebe, a&#160;k&#160;tomu pan Gamfield dodal, že by si přál, aby šel k&#160;němu&#160;– což, ačkoli ve většině otázek byl se serbusem zajedno, vypadalo jako přání diametrálně odlišného charakteru.</p>
			<p class="MLP_text ParaOverride-1">Nazítří ráno bylo veřejnosti znovu oznámeno, že Oliver Twist je opět „k mání“, a&#160;že kdokoli je ochoten se uvázat v&#160;jeho majetnictví, dostane vyplaceno pět liber odměny.</p>
			<hr class="HorizontalRule-1"/>
			<div class="_idFootnotes">
				<div id="footnote-005" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_010.xhtml#footnote-005-backlink">6</a>  Výnosné, snadné zaměstnání. <span class="CharOverride-3">Pozn. red.</span></p>
				</div>
			</div>
		</div>
</body>
</html>
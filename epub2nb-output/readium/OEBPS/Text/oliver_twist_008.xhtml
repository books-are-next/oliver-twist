<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-5</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-5" xml:lang="cs-CZ">
		<div class="Z-kladn--textový-r-meček">
			<p id="_idParaDest-4" class="MLP_uroven2_kapitola ParaOverride-1">Kapitola prvá</p>
			<p class="MLP_text_uprostred_-I- ParaOverride-1">Pojednává o&#160;prostředí, kde se Oliver Twist narodil, <br/>a&#160;o&#160;okolnostech, které provázely jeho narození</p>
			<p class="MLP_text_bez1radku_-12-0- ParaOverride-1">V&#160;jistém městečku, jehož jméno bude z&#160;mnoha důvodů moudré zamlčet a&#160;jež nehodlám nazvat ani žádným jménem smyšleným, stojí kromě jiných veřejných budov i&#160;dům, jaký od dávných časů mívá většina měst, ať velkých nebo malých, totiž chudobinec čili špitál. A&#160;v&#160;tomto špitále se v&#160;den a&#160;rok, jež pokládám za zbytečné zde uvádět, jelikož pro čtenáře nemohou mít nejmenší význam&#160;– alespoň v&#160;tomto stadiu událostí ne&#160;– narodil lidský drobek, jehož jméno je předesláno v&#160;záhlaví této kapitoly.</p>
			<p class="MLP_text ParaOverride-1">Dlouhou dobu po tom, kdy ho obecní ranhojič uvedl do tohoto slzavého údolí, zůstávalo otázkou značně pochybnou, vydrží-li dítě dost dlouho naživu, aby vůbec dostalo nějaké jméno. Kdyby nebylo vydrželo, je celkem víc než pravděpodobné, že by tyto paměti nebyly vůbec vyšly; nebo i&#160;kdyby byly nakrásně světlo světa spatřily, byly by zabraly pouhých několik stránek a&#160;měly tak onu nedocenitelnou přednost, že by byly ukázkou nejstručnějšího a&#160;nejvěrnějšího životopisu, jaký v&#160;literatuře všech věků a&#160;zemí vůbec existuje.</p>
			<p class="MLP_text ParaOverride-1">Nemám sice chuť tvrdit, že narodit se ve špitále je samo o&#160;sobě tou nejšťastnější a&#160;nejzáviděníhodnější okolností, jaká se může lidské bytosti vůbec přihodit, ale přesto s&#160;přesvědčením říkám, že v&#160;daném případě to bylo to nejlepší ze všeho, co mohlo Olivera Twista potkat. Faktem totiž zůstává, že dalo notnou námahu Olivera přimět, aby se vzchopil k&#160;úkonu dýchání&#160;– praktiky sice mrzuté, ale přesto potřebné, kterou obyčej učinil pro naši pohodlnou existenci nezbytnou. A&#160;tak ležel nějakou chvíli na koudelovém štrozočku<span class="CharOverride-1"><span id="footnote-001-backlink"><a class="_idFootnoteLink _idGenColorInherit" href="../Text/oliver_twist_008.xhtml#footnote-001">2</a></span></span>, lapal po dechu a&#160;značně vratce balancoval mezi světem vezdejším a&#160;potomním, přičemž se vážky jasně klonily ke straně světa příštího. Je jisté, že být Oliver v&#160;té krátké době středem pozornosti starostlivých babiček, úzkostlivých tet, zkušených ošetřovatelek a&#160;velemoudrých doktorů, byla by ho jejich péče zcela nevyhnutelně a&#160;nesporně zabila, než by se kdo nadál. Ale protože u&#160;sebe neměl nikoho než jednu babku špitálnici, jíž přemíra piva poněkud zamlžila mozek, a&#160;obecního ranhojiče, který byl smluvně vázán podobné případy obstarávat, Oliver a&#160;příroda si svůj spor mezi sebou vyřídili sami. Výsledek byl ten, že Oliver po několika úporných pokusech nabral dech, kýchl a&#160;vzápětí zvěstoval chovancům špitálu fakt, že obci přibylo nové břemeno, tím, že spustil křik tak hlasitý, jaký bylo možno rozumně očekávat od novorozeněte mužského pohlaví, jež se těší z&#160;vlastnictví onoho vysoce užitečného příslušenství, to jest hlasu, chvíli nemnoho delší než tři a&#160;čtvrt minuty.</p>
			<p class="MLP_text ParaOverride-1">Sotvaže Oliver podal tento první důkaz volné a&#160;patřičné funkce svých plic, zašustila klůcková pokrývka, nedbale přehozená přes železnou postel, z&#160;podušky se mdle zvedla bledá tvář mladé ženy a&#160;slabý hlas trhaně pronesl slova: „Ukažte mi dítě, než umřu.“</p>
			<p class="MLP_text ParaOverride-1">Ranhojič až dosud seděl s&#160;tváří obrácenou ke krbu a&#160;střídavě si ohříval dlaně u&#160;ohně nebo si je mnul. Když mladá žena promluvila, vstal, přistoupil k&#160;hlavám postele a&#160;vlídněji, než by od něho byl člověk očekával, pravil:</p>
			<p class="MLP_text ParaOverride-1">„Ale jděte, to jsou mi řeči! Vy a&#160;umřít? ještě dávno ne!“</p>
			<p class="MLP_text ParaOverride-1">„Pámbu uchovej, děvečko zlatá, kdepak!“ přidala svou trošku opatrovnice a&#160;chvatně uschovala do kapsáře zelenou skleněnou láhev, jejíž obsah právě v&#160;koutě se zřejmým požitkem vychutnávala. „Pámbu uchovej, děvečko zlatá! Až bude tak dlouho na světě jako já, pane, a&#160;bude mít svejch třináct dětí a&#160;všecky pod drnem až na dvě, a&#160;ty dvě se mnou tuhle ve špitále, tak bude mít víc rozumu, než aby zpívala takovouhle, děvečka zlatá, potěš ji pámbu! Jen považte, beruško malá, co to je bejt mámou, jen považte!“</p>
			<p class="MLP_text ParaOverride-1">Tento útěšný obraz mateřských vyhlídek zřejmě nestačil vyvolat zamýšlený účinek. Nemocná zavrtěla hlavou a&#160;natáhla ruku po dítěti.</p>
			<p class="MLP_text ParaOverride-1">Ranhojič jí vložil robě do náruče. Vroucně přitiskla studené bledé rty na dětské čílko; přejela si rukama obličej; zděšeně se rozhlédla; otřásla se; zvrátila se naznak&#160;– a&#160;skonala. Třeli jí prsa, ruce i&#160;spánky; ale krev se již zastavila navždycky. Pronášeli slova naděje a&#160;útěchy. Příliš dlouho se předtím chovali cize.</p>
			<p class="MLP_text ParaOverride-1">„Je po všem, matko,“ prohlásil konečně ranhojič.</p>
			<p class="MLP_text ParaOverride-1">„Ba věru, chuďátko, už jo!“ přisvědčila babka a&#160;sebrala zátku od zelené láhve, která jí vypadla na polštář, když se shýbala, aby zdvihla dítě. „Chuďátko!“</p>
			<p class="MLP_text ParaOverride-1">„Nemusíte pro mě hned posílat, matko, kdyby dítě moc plakalo,“ řekl ranhojič, zatímco si velmi rozvážně navlékal rukavice. „Nejspíš že pokoj nedá. Jestli bude plakat, dejte mu cumel s&#160;ovesnou kaší.“ Nasadil si klobouk a&#160;cestou ke dveřím se ještě zastavil u&#160;postele a&#160;dodal: „Byla to opravdu hezká mladá žena. Odkudpak přišla?“</p>
			<p class="MLP_text ParaOverride-1">„Přinesli ji sem včera večír,“ odpověděla babka, „na rozkaz chudinskýho rady. Našli ji ležet na ulici. Musela ušlapat hezkej kus cesty, protože měla střevíce nadranc. Ale odkud přišla nebo kam šla, to je u&#160;boha.“</p>
			<p class="MLP_text ParaOverride-1">Ranhojič se sklonil nad mrtvou a&#160;zdvihl jí levou ruku. „Stará historie, vidím,“ prohodil a&#160;potřásl hlavou, „žádný snubní prstýnek. Hm! Tak dobrou noc!“</p>
			<p class="MLP_text ParaOverride-1">Učený pan medikus se odebral k&#160;obědu a&#160;opatrovnice, když si nejdříve ještě jednou přihnula ze zelené láhve, usedla na nízkou stoličku před krbem a&#160;pustila se do oblékání novorozeněte.</p>
			<p class="MLP_text ParaOverride-1">Malinký Oliver Twist byl věru skvělým příkladem pro to, co znamená oblečení! Zabalený do vlňáku, který mu až do té chvíle byl jediným oděvem, mohl být právě tak dítě šlechtické jako žebrácké&#160;– i&#160;nejpanštější cizinec by byl těžko určil jeho pravé postavení ve společnosti. Když ho však nyní navlékli do starého kalikového prádélka, zežloutlého ve stále týchž službách, vtiskli mu tím poznamenání a&#160;cejch a&#160;rázem zapadl do své kategorie&#160;– obecní dítě&#160;– špitálnický sirotek&#160;– bědný hladomřivý ošlapek&#160;– sebranec, jehož bude život nadosmrti častovat ústrky a&#160;ranami, jímž bude kdekdo opovrhovat a&#160;jehož nikdo nepolituje.</p>
			<p class="MLP_text ParaOverride-1">Oliver plakal z&#160;plných plic. Kdyby byl mohl vědět, že je sirotkem, odkázaným na milost a&#160;nemilost pánů kostelních výborů a&#160;chudinských radů, byl by možná plakal tím hlasitěji.</p>
			<hr class="HorizontalRule-1"/>
			<div class="_idFootnotes">
				<div id="footnote-001" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_008.xhtml#footnote-001-backlink">2</a>  Štrozok – zastaral slamník. <span class="CharOverride-3">Pozn. red.</span></p>
				</div>
			</div>
		</div>
</body>
</html>
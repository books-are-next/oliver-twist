<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-42</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-42" xml:lang="cs-CZ">
		<div class="Z-kladn--textový-r-meček">
			<p id="_idParaDest-41" class="MLP_uroven2_kapitola ParaOverride-1">Kapitola třicátá osmá</p>
			<p class="MLP_text_uprostred_-I- ParaOverride-1">Obsahuje vylíčení všeho, co se zběhlo mezi manžely Bumblovými <br/>a&#160;panem Monksem při jejich noční schůzce</p>
			<p class="MLP_text_bez1radku_-12-0- ParaOverride-1">Byl mrtvý, dusný, zatažený letní večer. Mračna, která po celý den hrozila spadnout, rozlezlá v&#160;husté a&#160;líné moře par, již pouštěla první těžké kapky deště a&#160;zjevně věstila prudkou bouři, když manželé Bumblovi odbočili z&#160;hlavní ulice městečka a&#160;zaměřili kroky k&#160;roztroušené malé kolonii polorozpadlých baráčků, vzdálené přibližně asi půldruhé míle od města a&#160;postavené na nízké, nezdravé mokřině, hraničící přímo s&#160;řekou.</p>
			<p class="MLP_text ParaOverride-1">Oba se na výpravu zakuklili do starého a&#160;zvetšelého šatstva, čímž možná sledovali hned dvojí účel: jednak ochránit svou osobu před deštěm, jednak ji skrýt před všímavými zraky. Manžel nesl lucernu, z&#160;níž však dosud nevycházelo světlo, a&#160;trmácel se o&#160;několik kroků napřed, jako by chtěl&#160;– protože cesta byla blátivá&#160;– manželce posloužit, aby mohla klást nohy do jeho hromotluckých šlápot. Ubírali se kupředu za hlubokého mlčení; co chvíli zvolnil pan Bumble krok a&#160;ohlédl se, jako by se chtěl ujistit, že jeho manželka jde za ním, a&#160;jakmile poznal, že mu je těsně v&#160;patách, opět zrychlil tempo chůze a&#160;se spěchem značně zvýšeným chvátal dál k&#160;cíli cesty.</p>
			<p class="MLP_text ParaOverride-1">Ten nebyl ani zdaleka končinou pochybného rázu, neboť byl již dávno známý jako peleš obydlená jedině lotrovskou verbeží, která pod různými zástěrkami, že se živí vlastní prací, žila hlavně z&#160;krádeží a&#160;zločinů. Byla to hromada pouhých brlohů&#160;– některých narychlo vyhnaných z&#160;volně kladených cihel, jiných sbitých z&#160;červotočivého dřeva ze starých lodí&#160;– nahloučených k&#160;sobě bez sebemenší snahy o&#160;jakýkoli lad a&#160;sklad a&#160;většinou posazených pár stop od řeky. Několik rozeschlých loděk, vytažených na bahno a&#160;uvázaných k&#160;nízké zídce, která lemovala břeh, a&#160;tu a&#160;tam pohozené veslo nebo kotouč lana se zpočátku jevily jako důkaz, že se obyvatelé oněch bídných buď věnují nějakému zaměstnání na řece. Ale pozornější pohled na chatrný a&#160;neupotřebitelný stav předmětů, takto vystavených na odiv, by byl kolemjdoucího bez velkých nesnází přivedl k&#160;dohadu, že všechno tam leží spíš proto, aby se zachovalo zdání, než aby to bylo po ruce ke skutečnému použití.</p>
			<p class="MLP_text ParaOverride-1">V&#160;samém středu tohoto hnízda chatrčí a&#160;těsně u&#160;řeky, nad kterou přečnívala horními patry, stála velká budova, dříve používaná k&#160;nějakým výrobním účelům. Svého času pravděpodobně skýtala zaměstnání obyvatelům okolních přístřešků. Ale už dávno propadla zkáze. Společné úsilí krys, červů a&#160;vlhka podrylo hnilobou piloty, na nichž stála, a&#160;značný díl budovy se již sesul do vody, kdežto zbytek se třaslavě nachyloval nad černou hladinu, jako by čekal na první vhodnou příležitost, aby následoval svého bývalého druha a&#160;podlehl témuž osudu.</p>
			<p class="MLP_text ParaOverride-1">A&#160;před touto rozpadlou barabiznou se náš znamenitý párek zastavil, právě když se vzduch zatetelil prvním zarachocením vzdáleného hromu a&#160;déšť náhle zesílil v&#160;prudký lijavec.</p>
			<p class="MLP_text ParaOverride-1">„Ten atres by měl bejt někde tady,“ prohlásil Bumble s&#160;očima upřenýma na papírek, který držel v&#160;ruce.</p>
			<p class="MLP_text ParaOverride-1">„Hej, vy tam!“ křikl nějaký hlas shůry.</p>
			<p class="MLP_text ParaOverride-1">Pan Bumble zdvihl hlavu po hlasu a&#160;spatřil muže, po prsa vykloněného z&#160;dvířek v&#160;prvním patře.</p>
			<p class="MLP_text ParaOverride-1">„Počkejte chviličku,“ zavolal hlas. „Hned jsem dole.“ A&#160;vzápětí hlava zmizela a&#160;dveře se zavřely.</p>
			<p class="MLP_text ParaOverride-1">„To je on?“ zeptala se páně Bumblova choť.</p>
			<p class="MLP_text ParaOverride-1">Pan Bumble přikývl.</p>
			<p class="MLP_text ParaOverride-1">„Tak si pamatuj, co jsem ti řekla,“ nařídila správcová, „a dávej si pozor, abys mluvil, co můžeš nejmíň, nebo jináč nás hned vyzradíš.“</p>
			<p class="MLP_text ParaOverride-1">Pan Bumble, který si zatím s&#160;velmi truchlivou tváří prohlížel budovu, zřejmě zrovna hodlal vyslovit jisté pochybnosti, je-li v&#160;dané chvíli vůbec radno v&#160;započatém dobrodružství pokračovat, když vtom mu to zhatil příchod Monkse, který otevřel úzké dveře, blízko kterých stáli, a&#160;pokynul jim, aby šli dovnitř.</p>
			<p class="MLP_text ParaOverride-1">„Pojďte dál!“ zvolal netrpělivě a&#160;dupl si na zem. „Nezdržujte mě tady!“</p>
			<p class="MLP_text ParaOverride-1">Žena, která zpočátku váhala, vešla bez jakéhokoli dalšího pobízení směle dovnitř. Pan Bumble, který se styděl nebo bál zůstat pozadu, vstoupil za ní&#160;– očividně velice stísněný a&#160;téměř beze všech známek oné podivuhodné důstojnosti, která zpravidla bývala jeho hlavním příznačným rysem.</p>
			<p class="MLP_text ParaOverride-1">„Který ďas vám to nakukal, zevlovat tak dlouho na tom dešti venku?“ otočil se Monks hartusivě na Bumbla, když za nimi napřed zavřel dveře na závoru.</p>
			<p class="MLP_text ParaOverride-1">„My&#160;– my&#160;– jsme se jenom chladili,“ koktal Bumble a&#160;bázlivě se rozhlížel kolem sebe.</p>
			<p class="MLP_text ParaOverride-1">„Chladili jste se!“ opáčil Monks. „Všechen déšť, co už kdy napršel a&#160;co ještě kdy naprší, nestačí uhasit tu míru pekelného ohně, jakou v&#160;sobě dovede nosit člověk. Tak snadno se neochladíte, jen si nemyslete!“</p>
			<p class="MLP_text ParaOverride-1">Po těchto příjemných slovech se Monks prudce otočil k&#160;správcové a&#160;zabodl se do ní očima, až i&#160;ona, kterou nebylo jen tak snadné zastrašit, volky nevolky odvrátila zrak a&#160;sklopila ho k&#160;zemi.</p>
			<p class="MLP_text ParaOverride-1">„Tohle je ta žena, hm?“ zeptal se důrazně Monks.</p>
			<p class="MLP_text ParaOverride-1">„Jo! Tohle je ta žena,“ přisvědčil pan Bumble, pamětliv manželčina napomenutí.</p>
			<p class="MLP_text ParaOverride-1">„Podle mého si asi myslíte, že ženské jaktěživo nedokážou udržet tajemství, co?“ vložila se do hovoru správcová a&#160;za řeči opětovala Monksův pátravý pohled.</p>
			<p class="MLP_text ParaOverride-1">„Jedno dovedou udržet vždycky, dokud jim na to nikdo nekápne, to vím,“ řekl Monks.</p>
			<p class="MLP_text ParaOverride-1">„A&#160;co by to tak mohlo bejt?“ opáčila správcová.</p>
			<p class="MLP_text ParaOverride-1">„Když přijdou o&#160;čest,“ odpověděl Monks. „A&#160;tak se podle stejné zásady nic nebojím, když žena zná nějaké tajemství, které by jí mohlo vynést šibenici nebo deportaci, že by ho někomu řekla&#160;– rozhodně se nebojím, aspoň já ne! Rozumíte, paničko!“</p>
			<p class="MLP_text ParaOverride-1">„Ne,“ odsekla správcová a&#160;maličko se při tom slůvku začervenala.</p>
			<p class="MLP_text ParaOverride-1">„Samozřejmě!“ ušklíbl se Monks. „Jak byste taky mohla!“</p>
			<p class="MLP_text ParaOverride-1">Když věnoval oběma návštěvníkům něco napůl mezi úsměvem a&#160;zamračením a&#160;potom je znovu vyzval pokynem, aby ho následovali, zamířil muž chvatně přes kůlnu, která sice byla značně rozsáhlá, ale měla velmi nízký strop. Právě se chystal vystoupit po příkrých schůdkách, nebo spíš žebříku, který vedl na další podlaží skladištních prostor nahoře, když vtom otvorem prošlehl jasný zákmit blesku a&#160;hned vzápětí hromový třesk, který otřásl vetchou budovou až do samých základů.</p>
			<p class="MLP_text ParaOverride-1">„Slyšíte?“ vykřikl muž a&#160;uskočil od otvoru. „Slyšíte? Duní a&#160;rachotí, jako by burácel tisícero jeskyněmi, kde se před ním schovávají ďáblové. Ten zvuk nenávidím!“</p>
			<p class="MLP_text ParaOverride-1">Několik vteřin stál mlčky, a&#160;když si potom náhle strhl ruce z&#160;obličeje, k&#160;nevýslovnému znepokojení pana Bumbla zjevil tvář nadmíru zrůzněnou a&#160;sinavou.</p>
			<p class="MLP_text ParaOverride-1">„Čas od času mě chytají tyhle záchvaty,“ poznamenal Monks, když zpozoroval jeho zděšení, „a někdy mi k&#160;nim pomůže bouřka. Už si toho u&#160;mě nevšímejte&#160;– pro tentokrát to mám odbyto.“</p>
			<p class="MLP_text ParaOverride-1">Po tomto vysvětlení zahájil výstup po žebříku, a&#160;když chvatně zavřel okenici v&#160;haluzně, kam žebřík vedl, stáhl níž lucernu, která visela na konci provazu vedeného přes kladku, zapuštěnou do jednoho ze silných stropních trámů, a&#160;vrhala mdlé světlo na starý stůl se třemi židlemi, který stál pod ní.</p>
			<p class="MLP_text ParaOverride-1">„A&#160;teď,“ začal Monks, když se všichni tři posadili, „čím dřív přistoupíme k&#160;naší věci, tím líp pro všechny. Ta žena jistě ví, o&#160;co jde, ne?“</p>
			<p class="MLP_text ParaOverride-1">Tato otázka platila panu Bumblovi, ale jeho žena mu vzala odpověď z&#160;úst prohlášením, že je jí všechno naprosto známo.</p>
			<p class="MLP_text ParaOverride-1">„Má pravdu, když říká, že jste byla u&#160;té čarodějnice tu noc, co umřela? A&#160;že vám pověděla něco&#160;–“</p>
			<p class="MLP_text ParaOverride-1">„– o&#160;matce toho hocha, co jste ho jmenoval?“ skočila mu do řeči správcová a&#160;odpověděla: „Jo.“</p>
			<p class="MLP_text ParaOverride-1">„První otázka je, čeho se týkalo její sdělení,“ pokračoval Monks.</p>
			<p class="MLP_text ParaOverride-1">„To je až druhá,“ opravila ho žena velice chladnokrevně. „První otázka je, jakou cenu asi může to sdělení pro vás mít?“</p>
			<p class="MLP_text ParaOverride-1">„Kdo to může, u&#160;ďasa, říct, když se vůbec neví, čeho se to týká?“ namítl Monks.</p>
			<p class="MLP_text ParaOverride-1">„Jistě nikdo líp než vy sám, to jsem přesvědčená,“ odpověděla paní Bumblová, které nechybělo na kuráži, jak mohl její spřeženec s&#160;dobrým svědomím dosvědčit.</p>
			<p class="MLP_text ParaOverride-1">„Hm-hm!“ zabručel Monks významně a&#160;s&#160;dychtivou zvídavostí v&#160;tváři. „Možná že jde o&#160;něco, co se dá zpeněžit, hm?“</p>
			<p class="MLP_text ParaOverride-1">„Možná že jo,“ zněla klidná odpověď.</p>
			<p class="MLP_text ParaOverride-1">„O&#160;něco, co jí někdo vzal,“ pokračoval Monks. „Co nosila u&#160;sebe. Co&#160;–“</p>
			<p class="MLP_text ParaOverride-1">„Snad abyste nejlíp rovnou něco nabídl,“ zarazila ho paní Bum­blová. „Už jsem od vás slyšela dost, abych měla jistotu, že jste ten pravý, s&#160;kterým mám jednat.“</p>
			<p class="MLP_text ParaOverride-1">Pan Bumble, kterého jeho lepší polovička dosud nezasvětila do svého tajemství o&#160;nic hlouběji, než kolik o&#160;něm věděl hned na začátku, sledoval tuto rozmluvu s&#160;nataženým krkem a&#160;vypoulenýma očima, jež upíral střídavě na svou ženu a&#160;na Monkse v&#160;netajeném údivu, který se ještě zvýšil, bylo-li to vůbec možno, když se posledně jmenovaný stroze zeptal, jakou částku žena za svou informaci požaduje.</p>
			<p class="MLP_text ParaOverride-1">„Jakou má cenu pro vás?“ zeptala se žena stejně chladnokrevně jako předtím.</p>
			<p class="MLP_text ParaOverride-1">„Možná že žádnou&#160;– možná že dvacet liber,“ odpověděl Monks. „Mluvte bez obalu a&#160;řekněte kolik.“</p>
			<p class="MLP_text ParaOverride-1">„Přidejte k&#160;sumě, co jste jmenoval, pět liber&#160;– dejte mi pětadvacet liber ve zlatě,“ prohlásila žena, „a já vám povím všechno, co vím. Dřív ne.“</p>
			<p class="MLP_text ParaOverride-1">„Pět-a-dva-cet liber?“ zhrozil se Monks, až sebou škubl.</p>
			<p class="MLP_text ParaOverride-1">„Jasnějc jsem to povědět nemohla,“ opáčila paní Bumblová. „A&#160;taky to není žádnej majlant.“</p>
			<p class="MLP_text ParaOverride-1">„To že není spousta peněz za ubohé tajemstvíčko, co třeba nebude mít vindru ceny, až vyjde na světlo?“ zvolal nedůtklivě Monks. „A&#160;co ke všemu pokojně spí už dvanáct let nebo ještě víc?“</p>
			<p class="MLP_text ParaOverride-1">„Takovéhle věci nevyčichnou, a&#160;stejně jako dobré víno často stoupnou časem dvojnásob v&#160;ceně,“ namítla správcová, která stále zachovávala touž rozhodnou lhostejnost, jakou nasadila na počátku. „A&#160;co se tejče toho pokojnýho spaní, tak jsou lidi, co budou pokojně spát možná ještě dvanáct tisíc let, nebo třeba dvanáct miliónů, co vím já nebo vy, a&#160;nakonec přece povědí divné věci!“</p>
			<p class="MLP_text ParaOverride-1">„A&#160;co když vám to zaplatím zbůhdarma?“ zeptal se váhavě Monks.</p>
			<p class="MLP_text ParaOverride-1">„Tak mi to lehce můžete zase vzít,“ odpověděla správcová. „Jsem jenom slabá žena&#160;– jsem tady sama&#160;– a&#160;bez ochrany.“</p>
			<p class="MLP_text ParaOverride-1">„Ne sama, zlatíčko, a&#160;bez ochrany taky ne,“ prohlásil pan Bumble hlasem strachy roztřeseným, „jsem tady já, zlatíčko. A&#160;mimoto,“ pokračoval pan Bumble a&#160;při řeči mu drkotaly zuby, „pan Monks je na to moc velkej kavalír, než aby chtěl vztáhnout násilnou ruku na kulaturní činitele. Pan Monks sice dobře ví, že nejsem žádnej mladík, zlatíčko, a&#160;taky že jsem krapet, takříkajíc, letama zchřadlej, ale jistě už slyšel&#160;– povídám, nemám pochybnost, že to pan Monks už slyšel, zlatíčko&#160;– že jsem moc rázná ouřední osoba a&#160;že mám ukrutnou sílu, když mě jednou něco popíchne. Mě stačí jen krapítek popíchnout&#160;– víc není potřeba.“</p>
			<p class="MLP_text ParaOverride-1">Mezi řečí pan Bumble žalostným gestem markýroval, jako by svou lucernu svíral se zuřivou odhodlaností, a&#160;vyplašeným výrazem v&#160;každičkém rysu obličeje jasně prozrazoval, že skutečně potřebuje trochu popíchnout, a&#160;vlastně ne jen trochu, než se zmůže na nějaké vpravdě bojovné vystoupení&#160;– leda ovšem proti špitálníkům nebo jiné osobě či osobám, k&#160;tomu účelu již vydrezírovaným.</p>
			<p class="MLP_text ParaOverride-1">„Jsi hroznej hlupák,“ řekla paní Bumblová v&#160;odpověď, „a měl bys radši držet jazyk za zuby!“</p>
			<p class="MLP_text ParaOverride-1">„Měl si ho dát raději vyříznout, než sem šel, když neumí mluvit tišeji,“ přihodil vztekle Monks. „Tak tedy! To je váš muž, hm?“</p>
			<p class="MLP_text ParaOverride-1">„Ten, a&#160;můj muž!“ uchichtla se správcová, aby se vyhnula přímé odpovědi.</p>
			<p class="MLP_text ParaOverride-1">„Hned jsem si to myslel, jak jste sem přišli,“ opáčil Monks, když si všiml hněvivého pohledu, kterým dáma při řeči hodila po svém choti. „Tím líp pro mě&#160;– míň se rozpakuju jednat s&#160;dvěma lidmi, když vidím, že oba pojí jedna vůle. Myslím to vážně. Podívejte!“</p>
			<p class="MLP_text ParaOverride-1">Zajel rukou do jedné postranní kapsy, a&#160;když z&#160;ní vylovil plátěný váček, odpočítal na stůl pětadvacet liber v&#160;zlaťácích a&#160;přišoupl je po desce před ženu.</p>
			<p class="MLP_text ParaOverride-1">„Tak si je seberte,“ řekl, „a až přejde tohle prokleté hromobití, co se sem žene a&#160;co cítím, že se vybije rovnou nad touhle střechou, tak mi povíte, co víte.“</p>
			<p class="MLP_text ParaOverride-1">Když se bouře, která se ve skutečnosti zdála mnohem bližší a&#160;jako by běsnila a&#160;vybíjela se téměř jim nad hlavou, trochu utišila, zdvihl Monks tvář od stolu a&#160;nahnul se kupředu, aby si poslechl, co bude žena vyprávět. Obličeje všech tří se málem dotýkaly, jak se oba muži nad malým stolkem nakláněli plni dychtivosti, aby jim nic neušlo, a&#160;také žena se nahýbala kupředu, aby bylo její šepot lépe slyšet. Mřivé paprsky zavěšené lucerny, které padaly přímo na ně, ještě zvyšovaly bledost a&#160;rozháranost jejich tváří a&#160;ty, orámovány nejhlubším šerem a&#160;tmou, vypadaly nad pomyšlení příšerně.</p>
			<p class="MLP_text ParaOverride-1">„Když ta ženská, co jsme jí říkaly stará Sally, umírala,“ začala správcová, „byly jsme spolu samy.“</p>
			<p class="MLP_text ParaOverride-1">„Nebyl nikdo nablízku?“ zeptal se Monks týmž dutým šeptem. „Žádná nemocná nebo bláznivá brepta na některé jiné posteli? Nikdo, kdo by mohl něco přeslechnout nebo popřípadě snad i&#160;rozumět?“</p>
			<p class="MLP_text ParaOverride-1">„Ani živá duše,“ odpověděla žena, „byly jsme samy. Jen já, docela sama, jsem u&#160;ní stála, když si ji vzala smrt.“</p>
			<p class="MLP_text ParaOverride-1">„Dobře,“ přitakal Monks a&#160;pozorně jí hleděl do tváře. „Tak dál.“</p>
			<p class="MLP_text ParaOverride-1">„Mluvila o&#160;jedné mladé holce,“ pokračovala správcová, „co před pár rokama přivedla na svět dítě&#160;– ne snad jenom v&#160;té samé světnici, ale i&#160;na té samé posteli, kde vona tu chvíli zrovna ležela a&#160;umírala.“</p>
			<p class="MLP_text ParaOverride-1">„Tak?“ podivil se Monks rozechvělými rty a&#160;ohlédl se přes rameno. „Fix! To jsou v&#160;životě náhody!“</p>
			<p class="MLP_text ParaOverride-1">„Dítě bylo to, co jste o&#160;něm včera mluvil tuhle s&#160;mým,“ řekla správcová a&#160;nedbale pohodila hlavou směrem k&#160;manželovi, „a matka ta žena, co ji ta opatrovnice oloupila.“</p>
			<p class="MLP_text ParaOverride-1">„Zaživa?“ zeptal se Monks.</p>
			<p class="MLP_text ParaOverride-1">„Po smrti,“ odpověděla žena a&#160;zdálo se, jako by se otřásla. „Okradla mrtvolu, sotvaže z&#160;těla prchnul život, o&#160;to, o&#160;co ji zemřelá matka posledním dechem prosila, aby to schovala pro její dítě.“</p>
			<p class="MLP_text ParaOverride-1">„Prodala to?“ vyhrkl Monks se zoufalou nedočkavostí. „Ona to prodala? Kde? Kdy? Komu? Jak dlouho předtím?“</p>
			<p class="MLP_text ParaOverride-1">„Jen mi s&#160;velkou námahou dopověděla, že udělala tohle,“ pravila správcová, „a zvrátila se naznak a&#160;bylo po ní.“</p>
			<p class="MLP_text ParaOverride-1">„Nic víc už neřekla?“ zvolal Monks hlasem, který zněl právě tím, že ho tolik tlumil, jen ještě vztekleji. „To je lež! Nenechám si se sebou zahrávat. Ona řekla víc. Dovím se, co to bylo, i&#160;kdybych vám měl oběma duši z&#160;těla vyrvat!“</p>
			<p class="MLP_text ParaOverride-1">„Nehlesla už ani jediný slovo,“ hovořila žena, na kterou podle všech vnějších známek zuřivost podivného muže vůbec nezapůsobila (což o&#160;panu Bumblovi ani v&#160;nejmenším tvrdit nelze), „ale jednou rukou se mě divoce chytila za šaty, třeba ji docela nesevřela. A&#160;když jsem poznala, že je mrtvá, a&#160;tu ruku jsem proto mocí odtrhla, viděla jsem, že tiskne nějaký špinavý papírek.“</p>
			<p class="MLP_text ParaOverride-1">„A&#160;v&#160;něm bylo&#160;–“ skočil jí do řeči Monks a&#160;natáhl krk kupředu.</p>
			<p class="MLP_text ParaOverride-1">„Nic,“ opáčila žena. „Byl to zástavní lístek.“</p>
			<p class="MLP_text ParaOverride-1">„Na co?“ vyhrkl Monks.</p>
			<p class="MLP_text ParaOverride-1">„Všechno vám v&#160;pravý čas povím,“ řekla žena. „Podle mého si nejspíš nějaký čas nechávala tu věcičku u&#160;sebe, protože doufala, že ji zpeněží nějak líp, ale nakonec ji zastavila. A&#160;potom šetřila a&#160;škudlila a&#160;sháněla groše na každoroční úrok zastavárníkovi, aby to nepropadlo, a&#160;kdyby se nachomejtla nějaká výhodná příležitost, aby to mohla ještě pořád vyplatit. Jenže nic se nenachomejtlo, a&#160;jak vám povídám, umřela s&#160;tím papírkem v&#160;ruce, celým sežmoulaným a&#160;potrhaným. Ve dvou dnech by to bylo propadlo&#160;– a&#160;protože jsem taky myslela, že by z&#160;toho jednou mohlo něco koukat, tak jsem zkrátka tu zástavu vyplatila.“</p>
			<p class="MLP_text ParaOverride-1">„Kde je teď?“ zeptal se konečně Monks.</p>
			<p class="MLP_text ParaOverride-1">„Tady,“ odpověděla žena. A&#160;jako by byla ráda, že se toho zbaví, chvatně hodila na stůl malý kozinkový váček, stěží dost velký, aby se do něho vešly dámské hodinky, a&#160;vzápětí se na něj vrhl Monks a&#160;třaslavýma rukama ho prudce rozhrnul. Obsahoval zlatý medailónek a&#160;v&#160;něm dvě kadeře vlasů a&#160;hladký zlatý snubní prsten.</p>
			<p class="MLP_text ParaOverride-1">„Na vnitřní straně je vyryté jméno Agnes,“ pravila žena. „Za ním je vynechané místo na příjmení a&#160;potom následuje datum. Je o&#160;necelý rok starší, než se narodilo dítě. To jsem si zjistila.“</p>
			<p class="MLP_text ParaOverride-1">„A&#160;to je všechno?“ zeptal se Monks, když celý obsah malého váčku bedlivě a&#160;dychtivě prohlédl.</p>
			<p class="MLP_text ParaOverride-1">„Všechno,“ potvrdila žena.</p>
			<p class="MLP_text ParaOverride-1">Pan Bumble zdlouha nabral dech, jako by s&#160;potěšením viděl, že historie je u&#160;konce, aniž padlo jediné slovo o&#160;nějakém vracení oněch pětadvaceti liber, a&#160;proto si teď dodal odvahy a&#160;utřel si pot, který mu po celou dobu dosavadní rozprávky nerušeně crčel po nose.</p>
			<p class="MLP_text ParaOverride-1">„Nevím o&#160;celé historii nic víc, než co se tak dá hádat,“ řekla po chvilce ticha jeho žena na Monksovu adresu, „a nic taky vědět nechci, protože to je myslím bezpečnější. Ale směla bych se vás na něco zeptat? Dvě otázky, smím?“</p>
			<p class="MLP_text ParaOverride-1">„Ptát se můžete,“ svolil Monks, očividně trochu překvapený, „jenže jestli vám odpovím nebo ne, to je další otázka.“</p>
			<p class="MLP_text ParaOverride-1">„To jsou tedy dohromady tři,“ pokusil se pan Bumble brnknout na žertovnou strunu.</p>
			<p class="MLP_text ParaOverride-1">„Je to ono, co jste čekal, že ode mě dostanete?“ zeptala se správcová.</p>
			<p class="MLP_text ParaOverride-1">„Je,“ přisvědčil Monks. „A&#160;druhá otázka?“</p>
			<p class="MLP_text ParaOverride-1">„Co s&#160;tím hodláte udělat? Může toho snad někdo použít proti mně?“</p>
			<p class="MLP_text ParaOverride-1">„Nikdy,“ opáčil Monks, „a proti mně taky ne. Dobře se dívejte! Ale nehněte se ani o&#160;krok kupředu, jinak nemá váš život cenu fajfky tabáku.“</p>
			<p class="MLP_text ParaOverride-1">S&#160;těmi slovy odhodil jedním máchnutím stůl stranou, popadl železný kruh v&#160;prknech podlahy a&#160;vyklopil velké padací dveře; rázem se těsně u&#160;nohou pana Bumbla rozzel otvor a&#160;přiměl jmenovaného pána, aby s&#160;náramným kvapem o&#160;několik kroků ustoupil.</p>
			<p class="MLP_text ParaOverride-1">„Podívejte se dolů,“ vyzval je Monks a spustil lucernu do jámy. „Nebojte se mě! Mohl jsem vás docela hladce nechat propadnout, když jste nad tím seděli, kdybych to byl měl za lubem.“</p>
			<p class="MLP_text ParaOverride-1">Po tomto povzbudivém ujištění se správcová přiblížila k&#160;okraji, a&#160;dokonce i&#160;pana Bumbla ponoukala zvědavost natolik, že se odvážil učinit totéž. Dole se dravě valila kalná voda, silným deštěm zvednutá, a&#160;šum jejího pleskání a&#160;víření kolem zelených a&#160;slizkých pilot přehlušoval všechny ostatní zvuky. Ve spodním prostoru kdysi bývalo vodní dílo a&#160;proud, který se pěnil a&#160;omílal kolem oněch několika ohnilých kůlů a&#160;trosek strojního zařízení, jež dosud zbývaly, jako by se hnal dál kupředu s&#160;novou chutí, když se vyprostil z&#160;překážek, které se marně pokoušely zarazit jeho překotný běh.</p>
			<p class="MLP_text ParaOverride-1">„Kdybyste tam dolů hodil člověka, kde by bylo zítra ráno jeho tělo?“ zeptal se Monks a&#160;zahoupal v&#160;černé šachtě lucernou sem a&#160;tam.</p>
			<p class="MLP_text ParaOverride-1">„Dvanáct mil po proudu řeky a&#160;mimoto na kusy rozmlácený,“ odpověděl Bumble a&#160;při tom pomyšlení ustoupil zpátky.</p>
			<p class="MLP_text ParaOverride-1">Monks vytáhl ze záňadří váček, který si tam předtím ve spěchu zastrčil, a&#160;když ho přivázal ke kousku olova, který kdysi býval protizávažím u&#160;nějaké kladky a&#160;válel se na podlaze, pustil ho do proudu. Balíček padal rovně a&#160;přímo jako podle šňůry&#160;– se sotva slyšitelným žbluňknutím rozčísl vodu a&#160;byl ten tam.</p>
			<p class="MLP_text ParaOverride-1">Všichni tři si pohlíželi navzájem do tváře a&#160;zdálo se, jako by se jim dýchalo volněji.</p>
			<p class="MLP_text ParaOverride-1">„Tak!“ pravil Monks a&#160;zavřel padací dveře; poklop těžce zapadl opět na dřívější místo. „Jestli kdy moře vydává své mrtvé, jak o&#160;něm aspoň tvrdí knihy, tak své zlato i&#160;stříbro si ponechává a&#160;s&#160;ním si ponechá i&#160;tuhle veteš. Víc už si nemáme co říct a&#160;můžeme to naše příjemné posezení rozpustit.“</p>
			<p class="MLP_text ParaOverride-1">„To rozhodně,“ přihodil pan Bumble s&#160;náramnou horlivostí.</p>
			<p class="MLP_text ParaOverride-1">„Budete doufám držet jazyk za zuby, slyšíte?“ řekl Monks a&#160;hrozivě se na něj podíval. „O&#160;vaši ženu strach nemám.“</p>
			<p class="MLP_text ParaOverride-1">„Můžete se na mě spolehnout, mladý muži,“ přislíbil pan Bumble a&#160;s&#160;přehnaně zdvořilým ukláněním kousek po kousku couval k&#160;žebříku. „V&#160;zájmu všech, mladý muži&#160;– i&#160;v&#160;zájmu svým, to víte, pane Monks.“</p>
			<p class="MLP_text ParaOverride-1">„To rád slyším&#160;– už kvůli vám,“ opáčil Monks. „Rozsviťte si lucernu! A&#160;už ať jste odsud, co můžete nejrychleji!“</p>
			<p class="MLP_text ParaOverride-1">Bylo štěstí, že v&#160;tom okamžiku právě rozhovor skončil, protože jinak by byl pan Bumble, který se zatím doukláněl až na píď k&#160;žebříku, se vší určitostí střemhlav sletěl do ratejny dole. Zažehl si lucernu od svítilny, kterou Monks mezitím odvázal z&#160;provazu a&#160;nyní držel v&#160;ruce, a&#160;bez dalšího pokusu jakkoli hovor prodlužovat mlčky slézal a&#160;po něm také jeho žena. A&#160;Monks, který se na příčlech ještě zastavil, aby se přesvědčil, není-li kromě bubnování deště venku a&#160;hukotu vody vespod slyšet žádný jiný zvuk, uzavíral voj.</p>
			<p class="MLP_text ParaOverride-1">Dolní haluznu přecházeli pomalu a&#160;obezřele, protože Monks se lekal každého stínu&#160;– a&#160;pan Bumble, který držel lucernu na stopu od země, našlapoval nejen s&#160;pozoruhodnou opatrností, ale i&#160;krokem neuvěřitelně lehkým na pána jeho postavy; a&#160;nervózně se rozhlížel po skrytých padacích dveřích. Když Monks tiše odjistil a&#160;otevřel vrátka, kterými předtím vstoupili, pokynuli si manželé se svým záhadným známým pouze mlčky hlavou a&#160;vyšli do deštivé tmy venku.</p>
			<p class="MLP_text ParaOverride-1">Sotvaže zmizeli, zavolal Monks, který zjevně choval nepřekonatelný odpor k&#160;samotě, na hocha, schovaného někde dole. A&#160;když mu poručil, aby šel napřed a&#160;nesl světlo, vrátil se opět do místnosti, z&#160;níž právě před chviličkou odešel.</p>
		</div>
</body>
</html>
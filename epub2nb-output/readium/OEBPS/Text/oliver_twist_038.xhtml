<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-35</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-35" xml:lang="cs-CZ">
		<div class="Z-kladn--textový-r-meček">
			<p id="_idParaDest-34" class="MLP_uroven2_kapitola ParaOverride-1">Kapitola třicátá prvá</p>
			<p class="MLP_text_uprostred_-I- ParaOverride-1">Zahrnuje kritickou situaci</p>
			<p class="MLP_text_bez1radku_-12-0- ParaOverride-1">„Kdo je?“ zeptal se Brittles, když maličko pootevřel domovní dveře, na nichž ponechal řetěz zaklesnutý, a&#160;při svíčce zacloněné rukou nakoukl škvírou ven.</p>
			<p class="MLP_text ParaOverride-1">„Otevřte,“ odpověděl nějaký muž venku, „tady policejní úředníci od soudu v&#160;Bow Street, co jste pro ně dnes poslali.“</p>
			<p class="MLP_text ParaOverride-1">Brittles, tímto ujištěním velmi uklidněný, otevřel dveře dokořán a&#160;spatřil korpulentního muže v&#160;zimním plášti, který bez jediného dalšího slova vešel dovnitř a&#160;na rohožce si otřel boty tak chladnokrevně, jako kdyby tam bydlil.</p>
			<p class="MLP_text ParaOverride-1">„Jenom někoho pošlete, mladý muži, aby zastal mého kolegu, buďte tak hodný, jo?“ řekl policista. „Sedí venku v&#160;kolesce a&#160;hlídá herku. Nebo tady máte nějakou kůlnu, kam byste ji mohl na takových pět deset minut zavézt?“</p>
			<p class="MLP_text ParaOverride-1">Když Brittles přisvědčil a&#160;rovnou na žádané stavení ukázal, korpulentní muž zamířil zpátky k&#160;zahradní brance a&#160;pomohl svému společníkovi kolesku zavézt, přičemž jim Brittles, samým obdivem až rozčilený, k&#160;tomu svítil. Jakmile vůz uložili, vrátili se opět do domu, a&#160;když je Brittles zavedl do salónku, oba odložili plášť i&#160;klobouk a&#160;ukázali svou pravou podobu.</p>
			<p class="MLP_text ParaOverride-1">Ten, který klepal na dveře, byl statná osoba prostřední výšky, něco kolem padesátky, s&#160;lesklými černými vlasy, hodně krátce přistřiženými, s&#160;šístky, kulatým obličejem a&#160;pronikavýma očima. Druhý byl zrzavý, kostnatý muž v&#160;holínkách, s&#160;tváří značně ošklivou a&#160;s&#160;pršatým nosem zlověstného vzhledu.</p>
			<p class="MLP_text ParaOverride-1">„Řekněte principálovi, že tady je Blathers a&#160;Duff, jo?“ pravil statnější muž, uhladil si rukou vlasy a&#160;položil na stůl želízka. „Á! Dobrý večír, vašnosti. Mohl bych si s&#160;vámi promluvit pár slovíček mezi čtyřma očima, jestli dovolíte?“</p>
			<p class="MLP_text ParaOverride-1">To platilo panu Losbernovi, který právě vešel do pokoje; týž pán v&#160;odpověď pokynul Brittlesovi, aby se vzdálil, a&#160;když přivedl obě dámy, zavřel dveře.</p>
			<p class="MLP_text ParaOverride-1">„Zde je paní domu,“ řekl pan Losberne a&#160;lehce ukázal na paní Maylieovou.</p>
			<p class="MLP_text ParaOverride-1">Pan Blathers se uklonil. Na vyzvání, aby se posadil, odložil klobouk na podlahu, sedl si a&#160;pokynul Duffovi, aby učinil podobně. Posledně jmenovaný pán podle všeho nebyl natolik zvyklý dobré společnosti nebo se v&#160;ní necítil natolik ve své kůži&#160;– jedno nebo druhé&#160;– a&#160;než se s&#160;všelijakým poškubáváním a&#160;vrtěním nohama usadil, s&#160;jistými potížemi si vecpal knoflík hole do úst.</p>
			<p class="MLP_text ParaOverride-1">„No, co se teda tejče toho vloupání tady, vašnosti,“ začal Blathers. „Jaké jsou okolostojíčnosti?“</p>
			<p class="MLP_text ParaOverride-1">Pan Losberne, který zjevně chtěl získat čas, líčil všechny podrobnosti velmi obšírně a&#160;s&#160;mnohými okolky. Pánové Blathers a&#160;Duff se přitom tvářili náramně šalamounsky a&#160;chvílemi na sebe navzájem pokyvovali hlavou.</p>
			<p class="MLP_text ParaOverride-1">„To se rozumí, nemůžu ještě říct nic určitého, až jak tu práci uvidím,“ pravil Blathers, „ale moje mínění už předem je&#160;– nevídáno, tolik si prozradit troufám&#160;– že tohle neprovedl žádný balík. He, Duffe?“</p>
			<p class="MLP_text ParaOverride-1">„Rozhodně ne,“ souhlasil Duff.</p>
			<p class="MLP_text ParaOverride-1">„A&#160;abychom pro informaci dam slovo balík přeložili, patrně tím myslíte, jak se domnívám, že ten loupežný pokus neudělal žádný venkovan, ano?“ pravil s&#160;úsměvem pan Losberne.</p>
			<p class="MLP_text ParaOverride-1">„Tak jest, vašnosti,“ přisvědčil Blathers. „To je všechno, co o&#160;tom vloupání víte, jo?“</p>
			<p class="MLP_text ParaOverride-1">„Všechno,“ potvrdil doktor.</p>
			<p class="MLP_text ParaOverride-1">„No a&#160;co je s&#160;tím chlapcem&#160;– ty řeči, co vede služebnictvo?“ zeptal se Blathers.</p>
			<p class="MLP_text ParaOverride-1">„Vůbec nic,“ odpověděl doktor. „Jeden z&#160;těch vyjukaných sluhů si prostě z&#160;ničeho nic vzal do hlavy, že ten hoch má s&#160;tím pokusem o&#160;vloupání do domu něco společného. Ale to je hloupost&#160;– čirý nesmysl.“</p>
			<p class="MLP_text ParaOverride-1">„Jestli jo, tak se to moc lehko vyřídí,“ poznamenal Duff.</p>
			<p class="MLP_text ParaOverride-1">„Docela správně, co říká,“ potvrdil Blathers a&#160;zároveň souhlasně přikyvoval hlavou a&#160;pohrával si nedbale s&#160;želízky, jako by to byl pár kastanět. „Kdo je ten hoch? Jak to vysvětluje, co o&#160;sobě udává? Kde se tady vůbec vzal? Přece nespadl z&#160;nebe, vašnosti, no ne?“</p>
			<p class="MLP_text ParaOverride-1">„To samozřejmě ne,“ opáčil doktor a&#160;znepokojeně mrkl po obou dámách. „Znám jeho celou historii, ale o&#160;tom si můžeme promluvit za chvilku. Nejdřív byste se myslím rádi podívali na místo činu, kde to zloději zkoušeli&#160;– nemám pravdu?“</p>
			<p class="MLP_text ParaOverride-1">„Jistěže,“ souhlasil pan Blathers. „Nejlíp, když nejdřív ohledáme terén a&#160;potom vyslechnem služebnictvo. Takový je taky obvyklý pořádek, jak se při vyšetřování postupuje.“</p>
			<p class="MLP_text ParaOverride-1">Opatřili tedy světla a&#160;vzápětí se pánové Blathers a&#160;Duff v&#160;doprovodu místního strážníka, Brittlese, Gilese a&#160;zkrátka každého, kdo kde byl, odebrali do komory na konci chodby a&#160;podívali se okénkem ven; potom obešli po pažitu dům a&#160;podívali se okénkem dovnitř; potom si dali podat svíčku, aby si mohli prohlédnout okenici; potom lucernu, aby mohli sledovat šlápoty; potom vidle, aby mohli prošťárat křoví. Když s&#160;tím za bezdechého zájmu všech diváků byli hotovi, vrátili se opět do domu a&#160;podrobili pana Gilese a&#160;Brittlese melodramatickému předvedení jejich účasti na dobrodružných příhodách minulé noci, což ti zopakovali asi šestkrát za sebou, poprvé si navzájem odporujíce nikoli ve víc než v&#160;jednom důležitém bodě a&#160;naposledy nikoli ve víc než ve dvanácti. Jakmile dospěli k&#160;tomuto vyvrcholení, vyklidil Blathers a&#160;Duff pokoj a&#160;vedli spolu dlouhou poradu s&#160;takovou tajností a&#160;vážností, že po těchto stránkách by proti ní konzultace věhlasných lékařských kapacit o&#160;nejspletitějším medicínském problému byla pouhou dětskou hrou. Doktor mezitím v&#160;silném znepokojení mysli rázoval po vedlejším pokoji sem a&#160;tam a&#160;paní Maylieová a&#160;Róza ho se starostlivým výrazem sledovaly.</p>
			<p class="MLP_text ParaOverride-1">„Na mou čest,“ vzdychl si, když se po mnoha velmi prudkých obrátkách konečně zastavil, „dobrá rada drahá!“</p>
			<p class="MLP_text ParaOverride-1">„Přece kdybychom těm lidem,“ ozvala se Róza, „věrně zopakovali, co nám ten ubohý chlapec o&#160;sobě vypravoval, určitě by to muselo stačit k&#160;jeho očištění.“</p>
			<p class="MLP_text ParaOverride-1">„O&#160;tom moc pochybuju, má drahá slečinko,“ namítl doktor a&#160;za­kroutil hlavou. „Nevěřím, že by ho to očistilo, ani u&#160;nich, ani u&#160;soudních hodnostářů vyššího stupně. Řekli by, co je vlastně zač? Poběhlík! Když se to jeho povídání posuzuje z&#160;hlediska čistě profánních názorů a&#160;pravděpodobností, pak to je historka moc podezřelá.“</p>
			<p class="MLP_text ParaOverride-1">„Ale vy jí přece věříte, ne?“ přerušila ho Róza.</p>
			<p class="MLP_text ParaOverride-1">„Já ano, třeba je tak hrozně divná,“ odvětil doktor, „a jsem možná starý hlupák, že jí věřím. Ale přesto přese všechno nemyslím, že to je zrovna nejvhodnější historka pro protřelého policistu.“</p>
			<p class="MLP_text ParaOverride-1">„Proč ne?“ tázala se Róza.</p>
			<p class="MLP_text ParaOverride-1">„Proto, má sličná inkvizitorko,“ odpověděl doktor, „že viděna jejich očima má hodně škaredých slabin&#160;– chlapec může prokázat jen ty části, které vypadají špatně, a&#160;nic z&#160;toho, co vypadá pěkně. Zatrolení chlapíci, nedají pokoj, dokud u&#160;všeho nevědí svoje proč a&#160;nač, a&#160;nic neuznají za samozřejmé! Přece vidíte, podle vlastního doznání žil poslední čas mezi bandou zlodějů; jednou ho strážník přivedl na policejní stanici pro obvinění, že se na nějakém pánovi dopustil kapesní krádeže; z&#160;domu toho pána ho banda násilně odvedla do baráku, který nemůže popsat ani ukázat, ba dokonce nemá ani nejmenší ponětí o&#160;jeho poloze. Sem do Chertsey ho přivedou, ať chce nebo nechce, dva mužové, kteří si ho zřejmě nesmírně oblíbili&#160;– prostrčí ho oknem, aby vyloupil dům&#160;– a&#160;potom, na truc zrovna v&#160;ten okamžik, kdy se chystá vzbouřit obyvatele domu a&#160;tak udělat právě to, co by ho naveskrz ospravedlnilo, mu najednou do cesty vletí takové popletené stolnické nemehlo a&#160;postřelí ho! Docela jako schválně, aby si chlapec jó nemohl svou situaci ani krapet polepšit! Copak to všechno nevidíte?“</p>
			<p class="MLP_text ParaOverride-1">„Samozřejmě vidím,“ přikývla Róza s&#160;úsměvem, platícím doktorově ohnivosti, „ale pořád v&#160;tom nevidím nic, co by svědčilo o&#160;vině toho ubohého dítěte.“</p>
			<p class="MLP_text ParaOverride-1">„Ne, to se rozumí, nevidíte!“ odsekl doktor. „Ach ty zlaté ženské oči! Ať pro dobré či zlé, u&#160;žádného problému jaktěživo nevidí nic než jednu stránku&#160;– a&#160;to vždycky tu první, která se jim naskytne.“</p>
			<p class="MLP_text ParaOverride-1">Když vyslovil tento poznatek získaný zkušeností, strčil si doktor ruce do kapes a&#160;znovu začal měřit délku pokoje tempem ještě rychlejším než předtím.</p>
			<p class="MLP_text ParaOverride-1">„Čím víc o&#160;tom přemýšlím,“ řekl doktor, „tím jasněji vidím, že z&#160;toho vyplynou jenom nekonečné trampoty a&#160;potíže, jestli těmhle mužům prozradíme skutečnou historii toho chlapce. Ručím za to, že jí nebudou věřit&#160;– a i&#160;když mu nakonec nemůžou nic udělat, přece jen, jak se jednou ta historie vytáhne na světlo a&#160;budou se veřejně přetřásat všechny pochybnosti, které se na ni sesypou, rozhodně to bude závažně na překážku vašemu lidumilnému záměru uchránit ho utrpení.“</p>
			<p class="MLP_text ParaOverride-1">„Ale co si tedy počnem?“ zabědovala Róza. „Božínku, božínku, proč jen pro ty lidi posílali!“</p>
			<p class="MLP_text ParaOverride-1">„Věru proč?“ rozčilila se paní Maylieová. „Být po mém, ani za živý svět jsem je nevolala.“</p>
			<p class="MLP_text ParaOverride-1">„Nevidím jinou možnost,“ pravil pan Losberne, když si konečně s&#160;jakýmsi zoufalým klidem sedl, „než že to musíme zkusit a&#160;prorazit s&#160;drzým čelem. Účel je dobrý, a&#160;proto světí prostředky. Chlapec jeví silné příznaky horečky a&#160;jeho zdravotní stav nedovoluje žádnou další rozmluvu s&#160;ním&#160;– to je jedna pomoc. Musíme z&#160;toho vytlouct, co se dá, a&#160;jestli to přesto dopadne špatně, nebude to naše vina… Volno!“</p>
			<p class="MLP_text ParaOverride-1">„Tak vašnosti,“ řekl Blathers, když s&#160;kolegou v&#160;patách vešel do pokoje, a&#160;nepromluvil slovo dál, dokud za sebou řádně nezavřel dveře. „Tohle nebyla scuknutá věc.“</p>
			<p class="MLP_text ParaOverride-1">„A&#160;co to, k&#160;ďasu, je, scuknutá věc?“ vyhrkl netrpělivě doktor.</p>
			<p class="MLP_text ParaOverride-1">„My říkáme loupeži scuknutá, dámy,“ vysvětloval Blathers a&#160;otočil se k&#160;ženám, jako by jejich nevědomosti litoval, ale doktorovou opovrhoval, „když v&#160;ní má prsty služebnictvo.“</p>
			<p class="MLP_text ParaOverride-1">„Nikdo je v&#160;tomhle případě nepodezíral,“ poznamenala paní Maylieová.</p>
			<p class="MLP_text ParaOverride-1">„Nejvejš pravděpodobně ne, dámo,“ odpověděl Blathers, „ale přes všecko v&#160;tom prsty mít mohli.“</p>
			<p class="MLP_text ParaOverride-1">„Právě proto tím spíš,“ dodal Duff.</p>
			<p class="MLP_text ParaOverride-1">„Shledáváme, že to byl pracant z&#160;města,“ pokračoval Blathers v&#160;hlášení, „protože styl a&#160;provedení jsou prvotřídní.“</p>
			<p class="MLP_text ParaOverride-1">„Elitní, hotová krása,“ připojil tlumeným hlasem Duff.</p>
			<p class="MLP_text ParaOverride-1">„Byli na to dva,“ hovořil dál Blathers, „a měli s&#160;sebou kluka&#160;– to je jasné z&#160;rozměrů okna. To je prozatím všecko, co můžem říct. Jestli dovolíte, podíváme se hned na toho mládenečka, co máte nahoře.“</p>
			<p class="MLP_text ParaOverride-1">„Snad by jim přišlo vhod, nejdřív se krapet něčeho napít, ne, paní Maylieová?“ nadhodil doktor a&#160;tvář se mu rozjasnila, jako by ho právě byla napadla nějaká nová myšlenka.</p>
			<p class="MLP_text ParaOverride-1">„To jistě, ovšem!“ zvolala dychtivě Róza. „Jestli si přejete, ihned vám posloužím.“</p>
			<p class="MLP_text ParaOverride-1">„Hm, děkuju vám, slečno,“ řekl Blathers a&#160;přejel si rukávem od kabátu ústa, „je to žíznivá práce, tahle naše služba. Co bude, to bude, slečno, co máte po ruce&#160;– jen se kvůli nám neobtěžujte.“</p>
			<p class="MLP_text ParaOverride-1">„Tak co byste nejraději?“ zeptal se doktor a&#160;zamířil za mladou dámou k&#160;příborníku.</p>
			<p class="MLP_text ParaOverride-1">„Krapítek šňáby<span class="CharOverride-1"><span id="footnote-028-backlink"><a class="_idFootnoteLink _idGenColorInherit" href="../Text/oliver_twist_038.xhtml#footnote-028">28</a></span></span>, vašnosti, jestli to vyjde na jedno,“ odpověděl Blathers. „Taková jízda z&#160;Londýna, dámo, to jeden nějak prostydne! A&#160;já mám zkušenost, že pálenka vždycky ještě nejspíš člověku zahřeje osrdí.“</p>
			<p class="MLP_text ParaOverride-1">Toto zajímavé sdělení platilo paní Maylieové, která je také velmi blahosklonně kvitovala. Mezitímco jí je Blathers podával, vyklouzl doktor z&#160;pokoje.</p>
			<p class="MLP_text ParaOverride-1">„Jojo, dámy,“ pravil pan Blathers, který nedržel vinnou sklenku za nožičku, nýbrž ji uchopil palcem a&#160;ukazováčkem levé ruky za spodek a&#160;tak si ji zvedl před prsa, „už jsem v&#160;životě viděl pěknou řádku podobných meloušků.“</p>
			<p class="MLP_text ParaOverride-1">„Třeba ta chmátka<span class="CharOverride-1"><span id="footnote-027-backlink"><a class="_idFootnoteLink _idGenColorInherit" href="../Text/oliver_twist_038.xhtml#footnote-027">29</a></span></span> v&#160;té zapadlé uličce v&#160;Edmontonu, Blathersi,“ napomohl kolegově paměti pan Duff.</p>
			<p class="MLP_text ParaOverride-1">„To bylo něco na tenhle způsob, viďte?“ opáčil pan Blathers. „To tenkrát proved Chickweed Skoba, ten to udělal.“</p>
			<p class="MLP_text ParaOverride-1">„Od začátku to pořád připisujete jemu,“ namítl Duff, „ale povídám vám, udělal to Šmat Jezule. Skoba s&#160;tím neměl o&#160;nic víc co dělat než já.“</p>
			<p class="MLP_text ParaOverride-1">„Ale jděte,“ odsekl pan Blathers. „Přece vím, co vím. Snad se ale pamatujete na ten případ, jak Skoba přišel o&#160;peníze, jo? To byla senzace, co! Lepší než román, aspoň než co jsem kdy přečet já!“</p>
			<p class="MLP_text ParaOverride-1">„Jak to bylo?“ vyzvídala Róza ve snaze podpořit u&#160;nevítaných návštěvníků každý příznak dobré nálady.</p>
			<p class="MLP_text ParaOverride-1">„To byla loupež, dámo, na jakou by hned tak nikdo nepřipad,“ řekl Blathers. „Tenhle Chickweed Skoba&#160;–“</p>
			<p class="MLP_text ParaOverride-1">„Skoba znamená tolik co Nosáč, dámo,“ přerušil ho Duff.</p>
			<p class="MLP_text ParaOverride-1">„To přec ví dáma taky, to se rozumí, no ne?“ ptal se důrazně pan Blathers. „Vy, kolego, byste pořád člověku skákal do řeči! Tak teda ten Chickweed Skoba, dámo, byl hospodský někde támhle u&#160;Battlebridge a&#160;měl v&#160;té hospodě sklep, kam se nachodila pěkná kopa mladých lordů koukat na kohoutí zápasy a&#160;jezevčí dranice a&#160;podobně, a&#160;moc enteligentně byly všecky ty zábavy vedený, anžto jsem je sám často viděl. Tenkrát ještě nepatřil k&#160;cechu a&#160;jednou v&#160;noci vám mu ukradli tři sta sedumadvacet zlatých guineají v&#160;plátěném pytlíku&#160;– uprostřed noci mu ho z&#160;ložnice vyfouk nějaký čahoun s&#160;černou klapkou na oku, co byl schovaný pod postelí, a&#160;jen lup shrábl, bez okolků vyskočil z&#160;okna. To bylo jen na jedno patro vysoko. Vedl si při tom moc čiperně. Ale Skoba byl taky čipera, a&#160;jen ho ten frmol probudil, už vyletěl z&#160;postele, popadl bouchačku a&#160;střelil po něm. Tím vzbouřil sousedstvo a&#160;v&#160;tu ránu propuklo pozdvižení a&#160;všichni se hnali s&#160;křikem za ním. Když se konečně krapet porozhlídli, viděli, že Skoba toho lupiče trefil, celou cestu až k&#160;nějakému plaňkovému plotu, pěkný kousek daleko, se táhla krvavá stopa, ale tam ji ztratili. Ale zkrátka byl i&#160;s&#160;prachama v&#160;prachu a&#160;následkem toho se jméno pana Chickweeda, plně koncesovaného hostinského, octlo v&#160;Ouředním věstníku mezi jinými bankrotáři. A&#160;sháněly se milodary a&#160;pořádaly sbírky a&#160;punktovalo se nevímco všechno ve prospěch toho ubožáka, který si tu ztrátu bral ukrutně k&#160;srdci a&#160;tři nebo štyry dny bloumal bez cíle po ulicích a&#160;tak zoufale si rval vlasy, že se moc lidí bálo, aby si snad nešáh na život. A&#160;jeden den vám najednou přijde k&#160;nám na stanici, jako když ho honí, a&#160;má privátní rozhovor s&#160;naším soudcem a&#160;ten po dlouhým jednání klepne na zvonek a&#160;dá si k&#160;sobě zavolat Jema Spyerse (Jem byl čipernej policista) a&#160;povídá mu, aby se sebral a&#160;pomoh panu Chickweedovi chytit zloděje, co mu vyloupil dům. ‚Spyersi,‘ povídá Chickweed, ‚já ho viděl včera ráno jít kolem mého domu.‘&#160;– ‚A&#160;proč jste se za ním nepustil a&#160;nepopad ho za límec?‘ ptá se Spyers.&#160;– ‚Bylo mi, jako když do mě hrom uhodí, byl byste se ve mně krve nedořezal,‘ povídá ten chudák, ‚ale určitě ho dostanem, protože mezi desátou a&#160;jedenáctou večír šel kolem znova!‘ Jen to Spyers uslyšel, hned si po kapsách rozstrkal nějaký to čistý prádlo a&#160;hřebínek, to jako pro případ, že by se tam třeba musel den dva zdržet, a&#160;už s&#160;ním jde a&#160;usadí se pěkně u&#160;jednoho okna v&#160;hospodě za tou nízkou červenou záclonkou, klobouk na hlavě, ouplně připravený na avízo ve vteřince vyletět ven. Pozdě večír si tam tak pokuřoval fajfku, když vtom z&#160;ničeho nic Chickweed najednou zařve: ‚Tamhle je! Chyťte ho! Chyťte ho! Zloděj! Vraždá-á-á!‘ Jem Spyers je natotata venku a&#160;tam vidí Chickweeda, jak na celý kolo křičí a&#160;uhání pryč ulicí. Spyers se pustí za ním, Chickweed upaluje dál, lidi se obracejí, kdekdo řve ‚Zloději!‘ a&#160;sám Chickweed celou dobu bez ustání vřeští jako pominutý. Spyers ho ztratí na chviličku z&#160;očí, jak Chickweed zahýbá za roh, potom zahne Spyers jako střela za ním, vidí malý hlouček lidí a&#160;vletí mezi ně: ‚Kterej to je?‘&#160;– ‚Hrome!‘ povídá Chickweed. ‚Zase jsem ho ztratil!‘ To byla prapodivná okolnost, ale nebylo po něm ani vidu ani slechu, a&#160;tak se teda vrátili zase do hospody. Druhý den ráno se Spyers zase posadil na svoje staré místo a&#160;za záclonkou znovu číhal po čahounovi s&#160;černou klapkou na jednom oku, až jeho zas rozbolely oči obě. Nakonec se už neudržel a&#160;musel je zavřít, aby si minutku odpočaly&#160;– a&#160;jen je zavřel, v&#160;tom samým momentě slyší Chickweeda zařvat: ‚Támhle je!‘ Znova teda vyletí ven a&#160;upaluje a&#160;Chickweed je o&#160;půl ulice napřed&#160;– a&#160;když uběhli dvakrát delší kus než den předtím, ten zloděj zase nikde! To se pak stalo ještě párkrát, až se jedna polovička sousedů nechala slyšet, že pana Chickweeda okradl sám rohatý, který si z&#160;něho teď tropí šašky, a&#160;druhá, že se prý chudák pan Chickweed ze samého zármutku pominul.“</p>
			<p class="MLP_text ParaOverride-1">„A&#160;co říkal Jem Spyers?“ zeptal se doktor, který se krátce po začátku vyprávění vrátil do pokoje.</p>
			<p class="MLP_text ParaOverride-1">„Jem Spyers,“ pokračoval policista, „dlouho neříkal vůbec nic a&#160;jenom všechno poslouchal&#160;– jenže tak, aby nebylo poznat, že poslouchá&#160;– a&#160;to dokazovalo, že svému řemeslu rozumí. Ale jednou ráno najednou vešel do šenku, vytáhl tabatěrku a&#160;povídá: ‚Chickweede, už jsem vypátral, kdo tu krádež proved.‘&#160;– ‚Jistě?‘ povídá Chickweed. ‚Ach drahej Spyersi, jen mi dopřejte, ať se mu pomstím, a&#160;spokojeně umřu! Ach drahej Spyersi, kdo je ten lotr?‘&#160;– ‚Koukejte,‘ povídá Spyers a&#160;nabídl mu šňupeček, ‚už dost té komedie! Udělal jste to sám.‘ A&#160;taky že jo&#160;– a&#160;že z&#160;toho ještě ke všemu vytřískal pěknou hromádku peněz&#160;– a&#160;nikdo by mu na to nebyl jaktěživo přišel, kdyby to nebyl tak ukrutně přeháněl s&#160;tou starostí, aby udržel zdání neviny!“ zakončil pan Blathers, postavil skleničku na stůl a&#160;zacinkal želízky o&#160;sebe.</p>
			<p class="MLP_text ParaOverride-1">„Opravdu velice zvláštní,“ poznamenal doktor. „A&#160;teď, je-li vám libo, můžete jít nahoru.“</p>
			<p class="MLP_text ParaOverride-1">„Jestli je libo vám, prosím,“ opáčil pan Blathers. A&#160;těsně v&#160;patách za panem Losbernem vystoupili oba policisté do pokoje, kde ležel Oliver; v&#160;čele průvodu kráčel pan Giles s&#160;rozžatou svíčkou.</p>
			<p class="MLP_text ParaOverride-1">Oliver sice až dosud dřímal, ale vypadal nyní hůř a&#160;byl rozpálenější, než se zdál kdy od rána. S&#160;doktorovou pomocí se mu podařilo na chviličku v&#160;posteli posadit a&#160;hleděl na neznámé lidi úplně nechápavě, vůbec nevěděl, co se děje&#160;– ba zdálo se, jako by se ani nemohl rozpomenout, kde vlastně je, ani co se s&#160;ním odehrálo.</p>
			<p class="MLP_text ParaOverride-1">„Tohle je ten mládeneček,“ pravil pan Losberne hlasem sice tichým, ale přesto tónem velmi důrazným, „poraněný dnes ráno ze samostřílu, když z&#160;nějaké klukoviny neoprávněně přelezl na pozemek pana Tentononc&#160;– hm, jak se jen jmenuje, je to tady kousek za humny&#160;–, který přišel sem do toho domu požádat o&#160;pomoc a&#160;na kterého se ihned vrhl tento velemoudrý pán s&#160;tou svíčkou v&#160;ruce a&#160;jednal s&#160;ním tak surově, že ho vážně ohrozil na životě, jak mohu jako lékař dosvědčit.“</p>
			<p class="MLP_text ParaOverride-1">Pánové Blathers a&#160;Duff se podívali na pana Gilese, těmito slovy doporučeného jejich pozornosti. Zmatený stolník poulil oči z&#160;nich na Olivera a&#160;z&#160;Olivera na pana Losberna s&#160;nesmírně směšným výrazem, v&#160;němž se mísil strach s&#160;rozpaky.</p>
			<p class="MLP_text ParaOverride-1">„Snad to naposledy nechcete popírat?“ vyjel si doktor, když s&#160;citem opět pokládal Olivera na polštář.</p>
			<p class="MLP_text ParaOverride-1">„Všechno jsem udělal jen&#160;– jen v&#160;nejlepším úmyslu, pane!“ odpověděl Giles. „Rozhodně jsem myslel, že to je ten hoch, jinak bych se ho nebyl vůbec dotknul. Nejsem přece necita, to nemám v&#160;povaze, pane.“</p>
			<p class="MLP_text ParaOverride-1">„Který hoch jste myslel, že to je?“ zeptal se starší policista.</p>
			<p class="MLP_text ParaOverride-1">„Od těch lupičů, pane!“ odpověděl Giles. „Ti&#160;– ti s&#160;sebou zaručeně měli hocha.“</p>
			<p class="MLP_text ParaOverride-1">„Hm? A&#160;myslíte si to ještě teď?“ vyptával se Blathers.</p>
			<p class="MLP_text ParaOverride-1">„Co jestli myslím ještě teď?“ opáčil Giles s&#160;očima nepřítomně vypoulenýma na tazatele!</p>
			<p class="MLP_text ParaOverride-1">„Jestli myslíte, že je to ten samý hoch, vy trumbero,“ odsekl netrpělivě Blathers.</p>
			<p class="MLP_text ParaOverride-1">„Nevím&#160;– doopravdy nevím,“ soukal ze sebe Giles s&#160;žalostným výrazem. „Přísahat bych na to nemohl.“</p>
			<p class="MLP_text ParaOverride-1">„Ale co myslíte?“ ptal se dál pan Blathers.</p>
			<p class="MLP_text ParaOverride-1">„Nevím, co si mám myslet,“ odpověděl nebohý Giles. „Nemyslím, že to je ten hoch&#160;– vlastně jsem skoro jistý, že to není on. Přece víte, že to nemůže být on.“</p>
			<p class="MLP_text ParaOverride-1">„Není ten člověk opilý, pane?“ obrátil se Blathers s&#160;otázkou na doktora.</p>
			<p class="MLP_text ParaOverride-1">„Jste vy mi popleta věru k&#160;pohledání!“ řekl Duff s&#160;nejhlubším pohrdáním na adresu pana Gilese.</p>
			<p class="MLP_text ParaOverride-1">Za této krátké rozmluvy zkoumal pan Losberne nemocnému puls; nyní však vstal ze židle u&#160;postele a&#160;poznamenal, že mají-li pánové od policie v&#160;té věci ještě nějaké pochybnosti, bude jim snad libo přejít vedle do pokoje a&#160;vyslechnout Brittlese.</p>
			<p class="MLP_text ParaOverride-1">Policisté se podle jeho návrhu zařídili a&#160;přeložili jednání do sousedního pokoje, kde potom pan Brittles, když si ho zavolali, zapletl sebe i&#160;svého v&#160;úctě chovaného nadřízeného do tak úžasné motanice nových rozpaků a&#160;nemožností, že nepřispěla k&#160;podstatnému objasnění žádného jiného faktu než toho, že sám podlehl silné mystifikaci&#160;– arci s&#160;výjimkou jeho tří prohlášení; že by toho pravého hocha nepoznal, ani kdyby ho před něj tu chviličku postavili, že za něho pokládal Olivera jedině proto, poněvadž to o&#160;něm tvrdil pan Giles, a&#160;že se pan Giles právě před chviličkou v&#160;kuchyni přiznal, že začíná mít velký strach, jestli se trošku neunáhlil.</p>
			<p class="MLP_text ParaOverride-1">Mezi jinými důmyslnými dohady vyvstala i&#160;otázka, zdali pan Giles vůbec někoho postřelil, a&#160;po prohlédnutí sesterské pistole&#160;– párové k&#160;té, z&#160;níž vypálil, se ukázalo, že neobsahuje žádný nebezpečnější náboj než střelný prach ucpaný papírovou zátkou, kterýžto objev učinil značný dojem na všechny kromě doktora, který z&#160;ní asi před deseti minutami kulku odstranil. Ale na nikoho neudělal větší dojem než na samého pana Gilese, který se už několik hodin mučil strachem, že smrtelně poranil svého bližního, a&#160;proto se nyní této nové domněnky dychtivě chytil a&#160;nejvyšší měrou ji podporoval. Nakonec policisté, kteří se již dál o&#160;Olivera nijak valně nestarali, nechali v&#160;domě pouze chertseyského strážníka a&#160;sami se odebrali k&#160;odpočinku pro tu noc do obce; slíbili, že druhý den ráno zase přijdou.</p>
			<p class="MLP_text ParaOverride-1">Druhý den ráno se roznesla pověst, že v&#160;kingstonské šatlavě sedí dva muži a&#160;hoch, v&#160;noci dopadení za podezřelých okolností, a&#160;proto také pánové Blathers a&#160;Duff ihned odcestovali do Kingstonu. Řečené podezřelé okolnosti se však po vyšetření scvrkly na tu jedinou skutečnost, že zadržení byli dopadeni při spaní ve stohu sena&#160;– což, třebaže to je velký zločin, podléhá pouze trestu uvěznění a&#160;v&#160;milosrdných zracích anglického zákona, objímajícího v&#160;bezmezné lásce veškeré královské poddané, se při nedostatku jakýchkoli dalších svědectví nepokládá za uspokojivý důkaz, že se spáč nebo spáči dopustili násilné loupeže a&#160;tím se vystavili nebezpečí trestu smrti. Proto se pánové Blathers a&#160;Duff vrátili stejně moudří, jako odjížděli.</p>
			<p class="MLP_text ParaOverride-1">Zkrátka a&#160;dobře, po troše dalšího zkoumání a&#160;spoustě dalšího mluvení se dal jeden sousední smírčí soudce snadno pohnout, aby přijal společnou záruku paní Maylieové a&#160;doktora Losberna na to, že se Oliver dostaví k&#160;soudu, bude-li kdy předvolán, a&#160;potom se Blathers a&#160;Duff, odměnění nakonec dvěma guinea, vrátili do Londýna, v&#160;názoru na předmět své výpravy nikoli jednotní; posledně jmenovaný pán se po zralé úvaze všech okolností klonil k&#160;víře, že loupežný pokus má na svědomí Šmat Jezule, kdežto první byl stejně ochotně hotov přiznat plnou zásluhu za to slavnému panu Chickweedovi Skobovi.</p>
			<p class="MLP_text ParaOverride-1">Mezitím se Oliver za vespolné péče paní Maylieové, Rózy a&#160;dobrosrdečného pana Losberna pomalu zotavoval a&#160;sílil. Vyslyší-li kdy nebe vroucí modlitby, tryskající ze srdce překypělého vděčností&#160;– a&#160;ne-li, které modlitby tedy ano?&#160;– pak se jim požehnání, jež na jejich hlavu svolávalo to osiřelé dítě, vlévala do duše a&#160;oblažovala je mírem a&#160;štěstím.</p>
			<hr class="HorizontalRule-1"/>
			<div class="_idFootnotes">
				<div id="footnote-028" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_038.xhtml#footnote-028-backlink">28</a>  Kořalka. <span class="CharOverride-3">Pozn. red</span>. </p>
				</div>
				<div id="footnote-027" class="_idFootnote">
					<p class="MLP_pozn_pod_carou ParaOverride-1"><a class="_idFootnoteAnchor _idGenColorInherit" href="../Text/oliver_twist_038.xhtml#footnote-027-backlink">29</a>  Krádež. (Ze staršího argotu.) <span class="MLP_znak_kurziva_9b CharOverride-2">Pozn. překl.</span></p>
				</div>
			</div>
		</div>
</body>
</html>
<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-54</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-54" xml:lang="cs-CZ">
		<div class="Z-kladn--textový-r-meček">
			<p id="_idParaDest-53" class="MLP_uroven2_kapitola ParaOverride-1">Kapitola padesátá</p>
			<p class="MLP_text_uprostred_-I- ParaOverride-1">Pronásledování a&#160;únik</p>
			<p class="MLP_text_bez1radku_-12-0- ParaOverride-1">Blízko onoho úseku Temže, s&#160;nímž hraničí kostel v&#160;Rotherhithu, kde od prachu z&#160;uhelných člunů a&#160;od kouře z&#160;hustě namačkaných nízkých domků jsou budovy na březích nejukoptěnější a&#160;plavidla na řece nejčernější, leží nejšpinavější, nejpodivnější, nejpozoruhodnější z&#160;oněch přemnohých končin, jež v&#160;sobě skrývá Londýn&#160;– zákoutí i&#160;jen podle jména valné většině londýnských obyvatel úplně neznámá.</p>
			<p class="MLP_text ParaOverride-1">Aby se návštěvník do té končiny dostal, musí se prodrat bludištěm těsných, úzkých a&#160;blátivých ulic, hemžících se nejdrsnější a&#160;nejnuznější pobřežní čeledí a&#160;zasvěcených obchodnímu ruchu, jaký ta podle všeho zdání přitahuje. V&#160;krámcích se na hromadách válejí nejlacinější a&#160;nejméně chutné potraviny; na dveřích kramářů se klátí nejhrubší a&#160;nejobyčejnější kusy šatstva a&#160;vlají z&#160;domovních zábradlí a&#160;oken. Srážeje se s&#160;nezaměstnanými nádeníky nejnižšího řádu, s&#160;nosiči nákladů, vykladači uhlí, dotěrnými ženštinami, otrhanými dětmi a&#160;se vší sběří a&#160;chátrou poříčí, s&#160;námahou si člověk razí cestu kupředu, přepadán odpornými výjevy a&#160;pachy z&#160;úzkých uliček, které se větví doleva i&#160;doprava, a&#160;ohlušován rachotem hřmotných valníků, rozvážejících navršené náklady rozličného zboží z&#160;hald skladišť, která se tu tyčí na každém rohu. Když konečně dospěje do ulic odlehlejších a&#160;méně oživených než ty, kterými již prošel, kráčí dál kolem vetchých domovních průčelí nakloněných nad chodník, pod opadanými zdmi, které jako by se kymácely, když kolem nich jde, pod komíny napůl rozsypanými a&#160;napůl váhajícími, mají-li se rozsypat, pod okny chráněnými rezavými mřížemi, zubem času a&#160;špínou téměř rozežranými, kolem kdejaké pomyslitelné známky zpustlosti a&#160;zanedbanosti.</p>
			<p class="MLP_text ParaOverride-1">V&#160;takovém okolí, za Výtoní v&#160;městském okrese Southwarku, leží Jakubský ostrov, za přílivu obklopený bahnitou strouhou šest až osm stop hlubokou a&#160;patnáct až dvacet stop širokou, kdysi zvanou Mlýnský rybník, ale za dob této historie známou pod jménem Bláznova strouha. Je to rameno nebo zátoka řeky Temže a&#160;za vysokého stavu vody se dá vždycky napustit otevřením stavidel u&#160;Tuhových mlýnů, od kterých dostala původní jméno. Jestliže v&#160;takové době nějaký cizí návštěvník pohlédne z&#160;některého dřevěného můstku, vedoucího přes ni u&#160;Mlýnské uličky, uvidí obyvatele domů, stojících po obou stranách, kterak ze zadních dveří i&#160;oken spouštějí vědra, konve a&#160;všemožné domácí nádobí, ve kterém se dá nahoru vytáhnout voda; a&#160;odvrátí-li pak zrak od tohoto výjevu a&#160;popatří na samy domy, naskytne se mu podívaná, při které strne úžasem. Chatrné dřevěné pavlače, společné pro zadní frontu pěti šesti domů, s&#160;podlahou proděravělou otvory, kterými je vidět na slizké bahno dole; rozbitá a&#160;papírem zalepená okna a&#160;z&#160;nich vystrčená bidla na sušení prádla, které na nich jaktěživo nevisí; kumbály tak malé, tak zaneřáděné, tak dusné, že v&#160;nich tušíme vzduch příliš zkažený i&#160;pro tu špínu a&#160;ubohost, které hostí; dřevěné posady vyboulené z&#160;fronty a&#160;bortící se nad bahno, do kterého se hrozí zřítit&#160;– jak se už některým stalo; kalem zmazané zdi a&#160;hnijící základy; kdejaký odporný rys chudoby, kdejaká hnusná známka svinstva, rozkladu a&#160;smetí&#160;– to všechno zdobí břehy Bláznovy strouhy.</p>
			<p class="MLP_text ParaOverride-1">Skladiště na Jakubském ostrově jsou bez střechy a&#160;prázdná; zdi se drolí a&#160;rozsýpají; okna už dávno nejsou okna; dveře se kácejí do ulic; komíny jsou sice začouzené, ale kouř z&#160;nich nestoupá. Před třiceti až čtyřiceti lety, než na končinu dolehly bankroty a&#160;procesy před kancléřským soudem, tu kvetl blahobyt; teď je to však v&#160;pravém slova smyslu pustý ostrov. Domy nemají majitele; kdo mají odvahu, vylomí dveře, vniknou dovnitř a&#160;tam žijí a&#160;tam umírají. Hledá-li někdo útočiště na Jakubském ostrově, musí mít věru mocnou pohnutku k&#160;tomu, aby bytoval v&#160;tajnosti, nebo být už skutečně tak zbědovaný, že víc ve psí být už nemůže.</p>
			<p class="MLP_text ParaOverride-1">V&#160;hořejší světnici jednoho z&#160;těchto domů&#160;– samostatného a&#160;slušně velkého, po jiných stránkách zchátralého, ale s&#160;dveřmi a&#160;okny pevně zabezpečenými, jehož zadní fronta se tyčila nad Strouhou podobně, jak jsme již vylíčili&#160;– seděli pospolu tři muži, kteří se co chvíli po sobě podívali pohledem, v&#160;němž se zračil zmatek a&#160;očekávání, a&#160;nějaký čas v&#160;hluboké zádumčivosti nehlesli slůvko. Jeden z&#160;nich byl Toby Crackit, druhý pan Chitling a&#160;třetí byl asi padesátiletý lupič s&#160;nosem vraženým téměř dovnitř (z nějaké staré rvačky) a&#160;s&#160;tváří poznamenanou strašlivou jizvou (jejíž původ bylo pravděpodobně možno přičíst na vrub téže kratochvíle). Byl to uprchlý galejník a&#160;jmenoval se Kags.</p>
			<p class="MLP_text ParaOverride-1">„Byl bych radši,“ řekl Toby a&#160;obrátil se k&#160;panu Chitlingovi, „kdyby ses byl zdejchnul někam jinam, když to s&#160;oběma starýma kvelby hoří, a&#160;nechodil mi sem, panáčku chytrá!“</p>
			<p class="MLP_text ParaOverride-1">„Co lezeš sem, hlavo skopová?“ přisadil si Kags.</p>
			<p class="MLP_text ParaOverride-1">„Já myslel, že mě uvítáte krapet vřelejc, až mě uvidíte,“ odpověděl pan Chitling se zasmušilým výrazem.</p>
			<p class="MLP_text ParaOverride-1">„Heleď koukej, mladý pane,“ řekl Toby, „když jeden žije tak nóbl uzavřeně jako poslední dobou já, a&#160;tím pádem má nad hlavou útulnou střechu, kde se po něm nikdo nepídí ani neknajzuje, tak ho to vyvede dost z&#160;míry, když ho najednou poctí návštěvou mladej pán (třeba jináč osoba moc slušná a&#160;příjemná na partičku karet, když se hodí chvíle) v&#160;takovejch okolostojičnostech, v&#160;jakejch zrovna jsi.“</p>
			<p class="MLP_text ParaOverride-1">„Zvlášť když ten uzavřenej mládenec u&#160;sebe hostí přítele, co přijel z&#160;cizejch krajin dřív, než se dalo čekat, a&#160;je přesmoc skromnej, aby se chtěl po návratu jít představit pánům soudcům,“ dodal pan Kags.</p>
			<p class="MLP_text ParaOverride-1">Nastala krátká pomlčka, za níž se Toby Crackit rozhodl zanechat všech dalších, zjevně beznadějných pokusů pokračovat ve svém obvyklém lehkomyslném boucharonství, neboť se obrátil k&#160;Chitlingovi a&#160;řekl:</p>
			<p class="MLP_text ParaOverride-1">„Kdy vlastně sebrali Fagina?“</p>
			<p class="MLP_text ParaOverride-1">„Akorát k&#160;vobědu&#160;– dnes vodpoledne ve dvě. Čódlovi a&#160;mně se podařilo pláchnout komínem vod prádelny a&#160;Bolter vletěl hlavou dolů do prázdnýho sudu pod vokapem. Jenže má tak ukrutně dlouhý nohy, že mu nahoře čouhaly ven, a&#160;tak ho sbalili taky.“</p>
			<p class="MLP_text ParaOverride-1">„A&#160;Betsy?“</p>
			<p class="MLP_text ParaOverride-1">„Chudák Betsy! Ta se šla podívat na mrtvolu, dosvědčit totožnost,“ vysvětloval Chitling s&#160;tváří čím dál tím sklíčenější, „a na fleku byla magor. Ječela a&#160;zuřila a&#160;mlátila hlavou do prken&#160;– tak jí navlíkli svěrací kazajku a&#160;odvezli ji do cvokárny&#160;– a&#160;tam teďka je.“</p>
			<p class="MLP_text ParaOverride-1">„Co je s&#160;mladým Batesem?“ zeptal se Kags.</p>
			<p class="MLP_text ParaOverride-1">„Ten se někde potlouká, aby sem nepřišel dřív, než bude tma, ale jistě už tady bude brzo,“ odpověděl Chitling. „Teďka není kam jinam jít, protože všecky od Chromců zahákli a&#160;v&#160;šenku&#160;– já tam šel a&#160;viděl kvelb na vlastní oči&#160;– jsou samí šnůrové.“</p>
			<p class="MLP_text ParaOverride-1">„To je řacha,“ konstatoval Toby a&#160;skousl si rty. „S&#160;tím se jich sveze víc.“</p>
			<p class="MLP_text ParaOverride-1">„Je zrovna čas, kdy sedí soud,“ připojil se Kags, „a jestli rychle proženou policejní vyšetřování a&#160;Bolter vsadí na kartu korunního svědka&#160;– jakože samozřejmě jo podle toho, co už řek&#160;– tak můžou Faginovi dokázat spoluvinu na přípravě činu a&#160;dát to na pořad v&#160;pátek&#160;– a&#160;pak do šesti dnů vode dneška bude viset, krucinál!“</p>
			<p class="MLP_text ParaOverride-1">„Měli jste slyšet ty lidi řvát!“ vyprávěl Chitling. „Policajti ho bránili jako lvi, jináč by jim ho byli vyrvali. Jednou už byl na zemi, ale voni kolem něj udělali kruh a&#160;tak se probíjeli ven. Měli jste ho vidět, jak se kolem sebe koukal, samá krev a&#160;bláto, a&#160;držel se jich, jako by to byli jeho nejlepší přátelé. Ještě teď je vidím, jak se proti náporu té mely sotva držejí na nohou a&#160;jak ho vlečou mezi sebou; ještě teď je vidím, jak lidi vyskakujou jeden druhýmu na záda a&#160;cení zuby a&#160;sápou se na něj; ještě teď vidím ty jeho vlasy a&#160;vousy zalepené krví a&#160;slyším to ječení, jak se ženské na rohu ulice prodraly až do prostředka tlačenice a&#160;přísahaly, že mu vyrvou srdce z&#160;těla!“</p>
			<p class="MLP_text ParaOverride-1">Hrůzou vyděšený svědek tohoto výjevu si přitiskl ruce na uši a&#160;s&#160;očima zavřenýma vstal a&#160;začal divoce rázovat po místnosti sem a&#160;tam jako smyslů zbavený.</p>
			<p class="MLP_text ParaOverride-1">Mezitímco se takto uklidňoval a&#160;oba druzí muži seděli mlčky s&#160;očima upřenýma do podlahy, ozval se na schodech rychlý cupot a&#160;do světnice vrazil Sikesův pes. Vrhli se k&#160;oknu, seběhli po schodišti až na ulici. Pes zřejmě skočil otevřeným oknem dovnitř; vůbec se nyní za nimi nerozběhl dolů a&#160;také jeho pána nebylo nikde vidět.</p>
			<p class="MLP_text ParaOverride-1">„Co má tohle znamenat?“ řekl Toby, když se vrátili. „Snad nechce přijít sem! Aspoň&#160;– aspoň&#160;– doufám, že ne.“</p>
			<p class="MLP_text ParaOverride-1">„Kdyby chtěl přijít sem, byl by přišel se psem,“ usoudil Kags, shýbl se a&#160;prohlížel zvíře, které leželo na podlaze a&#160;těžce dýchalo. „Helejte! Dejte mu krapet vody, je zchvácenej, div nepadne.“</p>
			<p class="MLP_text ParaOverride-1">„Všecko to vypil do poslední kapky,“ podivil se Chitling, když chvíli zvíře pozoroval. „Toho bláta na něm&#160;– a&#160;kulhá&#160;– sotva vidí na voči&#160;– ten musel uběhnout pěknej kus cesty.“</p>
			<p class="MLP_text ParaOverride-1">„Odkad jen moh přiběhnout?“ zvolal Toby. „Samo sebou že zběhal druhý kvelby, a&#160;když všude našel plno cizích lidí, tak přiběh sem, kde už byl často a&#160;ne jednou. Ale odkad vůbec výběh a&#160;jak to přijde, že je sám bez toho druhýho!“</p>
			<p class="MLP_text ParaOverride-1">„Ten&#160;–“ (žádný z&#160;nich nenazval vraha jeho starým jménem) „ten že by se sám voddělal? To sotva. Co myslíte?“ filozofoval Chitling.</p>
			<p class="MLP_text ParaOverride-1">Toby zavrtěl hlavou.</p>
			<p class="MLP_text ParaOverride-1">„Kdyby jo,“ řekl Kags, „tak by nás pes chtěl dovést na místo, kde si to udělal. Ne! Myslím, že se dostal na loď a&#160;pláchnul&#160;– a&#160;psa tady nechal. Musel mu nějak uklouznout, jináč by nebyl pes tak klidnej.“</p>
			<p class="MLP_text ParaOverride-1">Toto rozluštění se zdálo nejpravděpodobnější, a&#160;proto je přijali za správné; pes si zalezl pod židli, stočil se do kolečka k&#160;spánku a&#160;nikdo si ho už dál nevšímal.</p>
			<p class="MLP_text ParaOverride-1">Protože se zatím snesla tma, zavřeli okenici, rozžali svíčku a&#160;postavili ji na stůl. Strašlivé události posledních dvou dnů udělaly na všechny tři dojem o&#160;to hlubší, že ho ještě zesilovalo nebezpečí a&#160;nejistota jejich vlastního postavení. Sesedli se s&#160;židlemi blíž k&#160;sobě a&#160;při každém vrznutí sebou škubli. Mluvili málo, a&#160;to ještě jen šeptem, a&#160;byli tak tiší a&#160;plní bázně, jako by pozůstatky zavražděné ženy ležely ve vedlejší světnici.</p>
			<p class="MLP_text ParaOverride-1">Delší chvíli tak seděli, když vtom se náhle ozvalo naléhavé zaklepání na domovní dveře.</p>
			<p class="MLP_text ParaOverride-1">„Mladý Bates,“ řekl Kags a&#160;hněvivě se ohlédl, aby potlačil strach, který pocítil.</p>
			<p class="MLP_text ParaOverride-1">Klepání se ozvalo podruhé. Ne, to není on. Ten takhle nikdy neklepá.</p>
			<p class="MLP_text ParaOverride-1">Crackit se šel podívat z&#160;okna a&#160;roztřesený na celém těle zatáhl hlavu zpátky. Nebylo jim třeba říkat, kdo to je; jeho bledá tvář úplně stačila. Také pes byl v&#160;mžiku na nohou a&#160;s&#160;kňučením se rozběhl ke dveřím.</p>
			<p class="MLP_text ParaOverride-1">„Musíme ho sem pustit,“ řekl a&#160;vzal ze stolu svíčku.</p>
			<p class="MLP_text ParaOverride-1">„Jiná pomoc není?“ zeptal se chraplavým hlasem druhý muž.</p>
			<p class="MLP_text ParaOverride-1">„Ne. <span class="MLP_znak_kurziva_11b">Musí</span> k nám.“</p>
			<p class="MLP_text ParaOverride-1">„Nenechávej nás potmě,“ požádal Kags, vzal z&#160;krbové římsy jinou svíčku a&#160;připaloval ji rukou tak třaslavou, že se klepání ještě dvakrát opakovalo, než mu vzplanula.</p>
			<p class="MLP_text ParaOverride-1">Crackit seběhl otevřít dveře, a&#160;když se vrátil, vstoupil těsně za ním muž s&#160;dolní částí obličeje zahalenou šátkem a&#160;s&#160;druhým šátkem ovázaným pod kloboukem kolem hlavy. Pomalu si je stáhl. Obličej bílý, oči vpadlé, líce protáhlé, strnisko tři dny neholené, kůže scvrklá, dech krátký a&#160;dušný&#160;– byl to učiněný Sikesův stín.</p>
			<p class="MLP_text ParaOverride-1">Chopil se židle, která stála uprostřed světnice, ale zrovna když se na ni chystal sdřepnout, otřásl se, a&#160;jako by pošilhával přes rameno, odtáhl ji blízko ke zdi&#160;– tak blízko, jak to šlo&#160;– až lenoch drhl o&#160;stěnu&#160;– a&#160;teprve pak se posadil.</p>
			<p class="MLP_text ParaOverride-1">Dosud nepadlo jediné slovo. Mlčky hleděl z&#160;jednoho na druhého. Zvedl-li někdo kradmo oči a&#160;střetl se s&#160;jeho pohledem, okamžitě je odvrátil. Když jeho dutý hlas prolomil ticho, všichni tři sebou trhli. Připadalo jim, že takový tón hlasu ještě nikdy neslyšeli.</p>
			<p class="MLP_text ParaOverride-1">„Jak se sem dostal ten pes?“ zeptal se.</p>
			<p class="MLP_text ParaOverride-1">„Přiběh sám. Je to tři hodiny.“</p>
			<p class="MLP_text ParaOverride-1">„Večerní noviny píšou, že sebrali Fagina. Je to pravda, nebo lžou?“</p>
			<p class="MLP_text ParaOverride-1">„Pravda.“</p>
			<p class="MLP_text ParaOverride-1">Opět všichni zmlkli.</p>
			<p class="MLP_text ParaOverride-1">„Sper vás všecky ďas,“ zahučel Sikes a&#160;přejel si rukou po čele. „To pro mě nemáte jediný slovo?“</p>
			<p class="MLP_text ParaOverride-1">Muži se neklidně zavrtěli, ale nikdo nepromluvil.</p>
			<p class="MLP_text ParaOverride-1">„Ty, co vedeš tenhle dům,“ zahovořil Sikes a&#160;otočil se tváří ke Crackitovi, „chceš mě prodat, nebo mě tady necháš schovat, až ta honička přejde?“</p>
			<p class="MLP_text ParaOverride-1">„Můžeš tady zůstat, jestli myslíš, že tady jseš jistej,“ odpověděl oslovený po krátkém váhání.</p>
			<p class="MLP_text ParaOverride-1">Sikes šinul pomalu oči po zdi za sebou&#160;– otáčeje hlavu spíš zkusmo než doopravdy&#160;– a&#160;řekl: „Je už to&#160;– je už ta&#160;– mrtvola pohřbená?“</p>
			<p class="MLP_text ParaOverride-1">Zavrtěli hlavou.</p>
			<p class="MLP_text ParaOverride-1">„Proč není?“ vyhrkl s&#160;týmž pohledem za záda. „Nač nechávají takový vohavnosti nad zemí?&#160;– Kdo to klepe?“</p>
			<p class="MLP_text ParaOverride-1">Při odchodu z&#160;místnosti naznačil Crackit pokynem ruky, že se není čeho bát, a&#160;ve chviličce se vrátil s&#160;Čódlem Batesem v&#160;patách. Sikes seděl naproti dveřím, takže hoch v&#160;tom okamžení, jak překročil práh, spatřil jeho postavu.</p>
			<p class="MLP_text ParaOverride-1">„Toby,“ řekl hoch a&#160;ucouvl, když na něj Sikes zaměřil oči, „proč jste mi tohle neřek dole?“</p>
			<p class="MLP_text ParaOverride-1">V&#160;štítivém stranění původní trojice bylo něco tak strašlivého, že bídný psanec by si byl rád naklonil aspoň tohoto výrostka. Kývl na něj tedy hlavou a&#160;udělal pohyb, jako by mu chtěl podat ruku.</p>
			<p class="MLP_text ParaOverride-1">„Nechte mě, Toby, půjdu někam do jiný cimry,“ zvolal hoch a&#160;ucouvl ještě kousek.</p>
			<p class="MLP_text ParaOverride-1">„Ale Čódl!“ zvolal Sikes a&#160;zamířil k&#160;němu. „Copak&#160;– copak mě neznáš?“</p>
			<p class="MLP_text ParaOverride-1">„Nechoďte ke mně blíž,“ odpověděl hoch, stále ustupoval a&#160;s&#160;hrůzou v&#160;očích hleděl vrahovi do tváře. „Vy netvore!“</p>
			<p class="MLP_text ParaOverride-1">Muž se zarazil v&#160;půli cesty a&#160;oba si hleděli do očí; ale Sikesovy se pomalu sklopily k&#160;zemi.</p>
			<p class="MLP_text ParaOverride-1">„Beru vás za svědky,“ zvolal hoch, a&#160;jak hrozil zaťatou pěstí a&#160;křičel dál, stále víc a&#160;víc se rozpaloval. „Beru vás tři za svědky&#160;– že se ho nebojím&#160;– jestli si sem pro něj přijdou, tak jim ho vydám&#160;– vydám! To vám říkám rovnou! Ať mě za to zabije, jestli chce&#160;– nebo jestli se vodváží&#160;– ale jestli budu tady, tak ho vydám. Vydal bych jim ho, i&#160;kdyby ho měli zaživa uškvařit! Vrah! Pomóc! Jestli aspoň jeden z&#160;vás tří má mužský srdce v&#160;těle, tak mi pomůže. Vrah! Pomóc! Na něj, dolů s&#160;ním!“</p>
			<p class="MLP_text ParaOverride-1">S&#160;posledními výkřiky, vychrlenými za doprovodu zuřivého šermování, se hoch skutečně samojediný vrhl na Sikese a&#160;prudkostí i&#160;náhlostí svého náporu ho tak překvapil, že se silák těžce svalil na podlahu.</p>
			<p class="MLP_text ParaOverride-1">Trojice diváků jako by úžasem zkameněla. Nepokusili se zakročit a&#160;hoch s&#160;mužem se váleli jeden přes druhého po zemi, přičemž hoch nic nedbal ran, které se na něj sypaly, zatínal stále pevněji a&#160;pevněji prsty do šatstva na vrahových prsou a&#160;ani na okamžik neustal křičet o&#160;pomoc, co mu plíce stačily.</p>
			<p class="MLP_text ParaOverride-1">Byl to však zápas příliš nerovný, aby mohl trvat dlouho. Sikes dostal hocha brzo pod sebe a&#160;již mu tiskl koleno na hrdlo, když vtom ho Crackit s&#160;poděšeným pohledem strhl zpátky a&#160;ukázal na okno. Dole planula světla, hlučely hlasy vážného hovoru, dusaly spěšné kroky&#160;– na počet zdánlivě nekonečné&#160;– přecházející nejbližší dřevěný můstek. Zdálo se, že v&#160;davu je jeden jezdec, neboť bylo slyšet klapot kopyt na nerovné dlažbě. Záře světel zesílila; kroky houstly a&#160;jejich hluk rostl. Potom se ozvalo rázné zabušení na domovní dveře a&#160;potom hučivý ropot takového množství hněvivých hlasů, že by otřásl i&#160;největším smělcem.</p>
			<p class="MLP_text ParaOverride-1">„Pomóc!“ vřískl hoch, až výkřik rozřízl vzduch. „Je tady! Vylomte dveře!“</p>
			<p class="MLP_text ParaOverride-1">„Ve jménu krále!“ zvolaly hlasy venku a&#160;znovu zahučel zlobný ropot, ale ještě hlasitější.</p>
			<p class="MLP_text ParaOverride-1">„Vylomte dveře!“ zaječel hoch. „Sami nikdy nevodevřou, slyšíte! Běžte rovnou nahoru, co se svítí! Vylomte dveře!“</p>
			<p class="MLP_text ParaOverride-1">Jen dokřičel, zaduněly na domovní dveře a&#160;přízemní okenice husté a&#160;těžké rány a&#160;z&#160;davu vyvřelo hřímavé hurá&#160;– z&#160;něhož si poslouchající poprvé mohl učinit trochu přiměřenou představu, jak nesmírně početný je to dav.</p>
			<p class="MLP_text ParaOverride-1">„Vodevřte mi ňákou díru, kam bych moh toho uvřeštěnýho ďasova spratka zamknout,“ řval zuřivě Sikes, a&#160;jak pobíhal sem a&#160;tam, smýkal teď hochem za sebou tak snadno, jako by to byl prázdný pytel. „Tyhle dveře. Honem!“ Mrštil hochem dovnitř, přibouchl dveře a&#160;otočil klíčem, „jsou dolní dveře zamčený?“</p>
			<p class="MLP_text ParaOverride-1">„Na dva západy a&#160;na řetěz,“ odpověděl Crackit, který stejně jako oba druzí mužové byl ještě stále úplně bezradný a&#160;zaražený.</p>
			<p class="MLP_text ParaOverride-1">„Co vejplně&#160;– jsou pevný?“</p>
			<p class="MLP_text ParaOverride-1">„Pobitý silným plechem.“</p>
			<p class="MLP_text ParaOverride-1">„A&#160;vokna taky?“</p>
			<p class="MLP_text ParaOverride-1">„Okenice taky.“</p>
			<p class="MLP_text ParaOverride-1">„Sper vás ďas!“ zařval zoufalý zlosyn, když prudce vytáhl okno a&#160;zahrozil do davu. „Dělejte si, co umíte! Ještě vám vypálím rybník!“</p>
			<p class="MLP_text ParaOverride-1">Žádný strašlivý jek, jaký kdy dolehl k&#160;uchu smrtelníka, nemohl být děsivější než řev, kterým odpověděl rozzuřený zástup. Jedni hulákali na ty, co byli nejblíž, aby dům zapálili; jiní řvali na strážníky, aby vraha odstřelili jako psa. Mezi všemi však nikdo nesršel hněvem zuřivějším než onen muž na koni, který nyní seskočil divoce ze sedla, a&#160;jako by rozrážel pouhou vodu, přiřítil se davem až pod okno a&#160;tam burácel hlasem, který přehlušil všechny ostatní: „Dvacet zlaťáků tomu, kdo přinese žebřík!“</p>
			<p class="MLP_text ParaOverride-1">Nejbližší hlasy se k&#160;volání přidaly a&#160;stovky je ozvěnou roznášely dál. Jedni volali po žebřících, druzí po mlatech; další pobíhali s&#160;pochodněmi sem a&#160;tam, jako by je hledali, a&#160;přece se zase vraceli a&#160;řvali znovu; někteří marnili dech neplodným nadáváním a&#160;proklínáním; jiní se tlačili dopředu s&#160;fanatismem šílenců a&#160;tím překáželi v&#160;práci těm, kdo byli pod okny; někteří zvlášť smělí se pokoušeli vyšplhat po okapové rouře a&#160;po štěrbinách ve zdivu; a&#160;celá masa ve tmě dole se vlnila jako obilné pole mrskané divokým větrem a&#160;co chvíli propukala v&#160;jeden společný, ohlušující, vzteklý uragán.</p>
			<p class="MLP_text ParaOverride-1">„Jak jsem šel sem,“ křikl vrah, když přibouchl před tvářemi davu dole okenici a&#160;vrávoral zpátky do světnice, „stál v&#160;Strouze příliv. Dejte mi provaz, hodně dlouhej provaz. Všechno je to vpředu. Můžu se spustit do vody a&#160;pláchnout Strouhou. Dejte mi provaz, nebo zamorduju ještě vás tři a&#160;pak zabiju sebe!“</p>
			<p class="MLP_text ParaOverride-1">Vyděšení muži mu ukázali, kde jsou podobné potřeby uloženy; vrah si chvatně vybral nejdelší a&#160;nejpevnější lano a&#160;kvapem vyběhl na půdu.</p>
			<p class="MLP_text ParaOverride-1">Všechna okna na zadní straně domu byla už dávno zazděná kromě malé špehýrky v&#160;komoře, která věznila hocha&#160;– špehýrky tak maličké, že by se jí neprotáhlo ani jeho tělo. Ale tímto otvorem ani na okamžik neustal volat na lidi venku, aby hlídali dům zezadu; a&#160;tak když se vrah konečně z&#160;poklopu ve střeše vyhoupl na hřeben, hlasitý pokřik to zvěstoval davu vpředu a&#160;ten se okamžitě začal valit kolem, jeden nepřetržitý proud, tělo na tělo.</p>
			<p class="MLP_text ParaOverride-1">Prknem, které si k&#160;tomu účelu přinesl nahoru, zapřel vrah poklop ve střeše tak pevně, aby se na jeho otevření zevnitř musilo vynaložit co nejvíc námahy, a&#160;potom opatrně slezl po taškách a&#160;podíval se přes boční římsu.</p>
			<p class="MLP_text ParaOverride-1">Voda zatím opadla a&#160;příkop byl jedno bahniště.</p>
			<p class="MLP_text ParaOverride-1">Na krátkou chviličku, po kterou pozorovaly vrahovo počínání, jehož smysl jim nebyl jasný, se zástupy ztišily, ale jakmile jeho záměr postřehly a&#160;uvědomily si jeho neodvratnou marnost, spustily řev tak vítězný a&#160;zlořečivý, že všechen dřívější křik proti tomu byl učiněný šepot. Znovu a&#160;znovu se zvedaly vlny řevu. Ti, kdo byli příliš daleko, aby věděli, co řev vůbec znamená, přizvukovali; hlaholil do všech stran a&#160;ze všech stran; zdálo se, jako by celé město bylo vychrlilo všechny obyvatele, aby vraha prokleli.</p>
			<p class="MLP_text ParaOverride-1">Dál, dál, dál, stále další a&#160;další lidé se tlačili zpředu domu&#160;– mohutná rozhemžená lavina hněvivých tváří, tu a&#160;tam ozářených planoucí pochodní, odhalující všechen jejich vztek a&#160;var. Dav ztekl domy na protější straně příkopu; vetřelci prudce vysouvali okna nebo je prostě celá vytrhávali ze zdi; v&#160;každém okně se tísnila hlava na hlavě, řada nad řadou; na každé střeše visel hrozen lidí vedle hroznu. Všechny můstky (a v&#160;dohledu byly tři) se prohýbaly pod tíhou tlačenice na nich. A&#160;stále se valil proud lidí hledajících nějaký kout nebo mezeru, odkud by mohli zahulákat svou kletbu a&#160;jen na vteřinku bídáka zahlédnout.</p>
			<p class="MLP_text ParaOverride-1">„Teď ho mají!“ vykřikl nějaký muž na nejbližším můstku. „Hurá!“</p>
			<p class="MLP_text ParaOverride-1">Dav se zabělal odkrytými hlavami; a&#160;znovu se zvedla vlna řevu.</p>
			<p class="MLP_text ParaOverride-1">„Padesát liber tomu,“ zvolal nějaký starý pán z&#160;těchže míst, „kdo ho chytí živého! Zůstanu tady, dokud si ke mně pro ně nepřijde!“</p>
			<p class="MLP_text ParaOverride-1">Vtom zaburácel nový řev. To právě davem proběhla zpráva, že konečně vylomili dveře a&#160;že ten, co první volal po žebříku, vylezl nahoru do světnice. Jak se zvěst nesla od úst k&#160;ústům dále, proud lidstva se na místě obracel, a&#160;jakmile diváci v&#160;oknech spatřili, že se dav na můstcích valí zpátky, opustili svá stanoviště, vyběhli na ulici a&#160;přidali se k&#160;houfům, které se teď hlava nehlava hrnuly zase tam, odkud přišly; kdekdo se strkal a&#160;vrážel do souseda a&#160;všichni sotva popadali dech nedočkavostí, už aby se dotlačili blízko ke dveřím a&#160;viděli zločince, až ho budou strážníci vyvádět. Křik a&#160;jek lidí, v&#160;mačkanici drcených téměř k&#160;udušení nebo v&#160;dravé vřavě povalených a&#160;udupávaných, byl příšerný, úzké cesty byly neprostupně ucpané&#160;– a&#160;v&#160;takovou chvíli, kdy se jedni v&#160;houfu hnali, aby se opět dostali k&#160;přednímu průčelí domu, a&#160;kdy se jiní zase marně pachtili, aby se z&#160;davu vydrali, byla bezprostřední pozornost od vraha odvrácena, třebaže všeobecná dychtivost, aby byl konečně polapen, možno-li ještě vzrostla.</p>
			<p class="MLP_text ParaOverride-1">Vrah, zuřivostí davu a&#160;nemožností úniku úplně zdeptaný, se krčil na střeše; když však s&#160;nemenší rychlostí, než se udála, tuto náhlou změnu zpozoroval, rázem se odhodlal podniknout ještě poslední pokus o&#160;záchranu života a&#160;vymrštil se na nohy; spustí se do příkopu a&#160;přes nebezpečí, že se v&#160;bahně udusí, bude se snažit v&#160;tom zmatku a&#160;tmě odplížit.</p>
			<p class="MLP_text ParaOverride-1">Zburcován k&#160;nové síle a&#160;ráznosti a&#160;podněcován hlukem v&#160;domě, který hlásal, že pronásledovatelé již vskutku pronikli dovnitř, zapřel se nohou o&#160;blok komínu a&#160;jeden konec provazu uvázal těsně a&#160;pevně kolem něho, kdežto na druhém s&#160;přispěním rukou a&#160;zubů téměř ve vteřině udělal silnou pohyblivou smyčku. Mohl se po provaze spustit k&#160;zemi až na vzdálenost menší, než sám měřil, a&#160;v&#160;ruce již měl připravený nůž, aby pak mohl provaz přeříznout a&#160;ze zbývající výšky seskočit.</p>
			<p class="MLP_text ParaOverride-1">Právě v&#160;okamžiku, kdy si přetáhl kličku přes hlavu, než si ji sesmekne pod ramena, a&#160;kdy prve zmíněný pán (který se celou dobu držel zábradlí můstku tak zarytě, že odolal všemu náporu davů a&#160;uhájil si své místo) varovně upozorňoval lidi kolem sebe, že muž se chystá spustit do příkopu&#160;– právě v&#160;tom okamžiku se vrah ohlédl na střechu, rozhodil ruce do výše a&#160;hrůzyplně zavřeštěl.</p>
			<p class="MLP_text ParaOverride-1">„Zas ty voči!“ zaječel nelidským skřekem.</p>
			<p class="MLP_text ParaOverride-1">Zavrávoral jakoby zasažen bleskem, ztratil rovnováhu a&#160;skácel se přes římsu. Smyčku měl dosud na krku. Padal pětatřicet stop. Tíhou těla se smyčka zadrhla, provaz se napjal pevně jako tětiva a&#160;rychle jako šíp, který vysílá. Náhlé trhnutí, strašlivé křečovité škubnutí údů&#160;– a&#160;vrah visel ve vzduchu, v&#160;zaťatých prstech tuhnoucí ruky otevřený nůž.</p>
			<p class="MLP_text ParaOverride-1">Starý komín se otřesem zachvěl, ale statečně to vydržel. Vrahovo tělo bez života se klátilo těsně u&#160;zdi. A&#160;chlapec, kterému zastíralo výhled, odstrčil rozhoupanou mrtvolu stranou a&#160;volal na lidi, aby ho proboha přišli vysvobodit.</p>
			<p class="MLP_text ParaOverride-1">Na boční římse se objevil bílý pes, který byl do té chvíle někde schovaný, a&#160;když po ní s&#160;příšerným vytím několikrát přeběhl sem a&#160;tam a&#160;připravil se k&#160;odrazu, skočil po ramenou mrtvého muže. Chybil se však cíle, ve vzduchu se převrátil a&#160;dopadl do příkopu, narazil hlavou na kámen a&#160;roztříštil si lebku.</p>
		</div>
</body>
</html>
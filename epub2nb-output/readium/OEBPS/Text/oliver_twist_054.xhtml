<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-51</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-51" xml:lang="cs-CZ">
		<div class="Z-kladn--textový-r-meček">
			<p id="_idParaDest-50" class="MLP_uroven2_kapitola ParaOverride-1">Kapitola čtyřicátá sedmá</p>
			<p class="MLP_text_uprostred_-I- ParaOverride-1">Osudné následky</p>
			<p class="MLP_text_bez1radku_-12-0- ParaOverride-1">Bylo asi dvě hodiny před rozedněním, ona doba, kterou lze v&#160;jeseni roku právem zvát nejhlubší nocí; doba, kdy ulice jsou tiché a&#160;pusté, kdy se zdá, jako by spaly i&#160;samy zvuky a&#160;kdy nevázanost a&#160;zhýralost již dovrávoraly domů ke snění. V&#160;této hodině klidu a&#160;ticha seděl Fagin ve svém starém doupěti s&#160;tváří tak zrůzněnou a&#160;bledou a&#160;s&#160;očima tak červenýma a&#160;podlitýma, že vypadal spíš jako nějaký ohyzdný přízrak povstalý z&#160;mokrého hrobu a&#160;trýzněný zlým duchem než jako člověk; a&#160;bděl.</p>
			<p class="MLP_text ParaOverride-1">Choulil se u&#160;studeného krbu zabalený ve staré roztrhané dece a&#160;s&#160;obličejem otočeným k&#160;dohořívající svíčce, která stála na stole vedle něho. Pravou ruku měl zdviženou ke rtům, a&#160;jak si v&#160;hlubokém zamyšlení okusoval dlouhé černé nehty, odhaloval v&#160;kolozubých dásních několik tesáků, jaké by byly líp slušely psu nebo kryse.</p>
			<p class="MLP_text ParaOverride-1">Na slamníku na zemi ležel rozvalený Noe Claypole a&#160;tvrdě spal. K&#160;němu chvílemi stařík na okamžik zaměřil oči a&#160;pak je zase znovu upřel na svíčku, která svým dlouhým ohořelým knotem, přehnutým téměř dolů, i&#160;horkým lojem, stékajícím v&#160;sedlých kapkách na stůl, byla jasným svědectvím, že se v&#160;myšlenkách obírá něčím jiným.</p>
			<p class="MLP_text ParaOverride-1">A&#160;také že ano. Hořkost z&#160;toho, že se mu zhatil jeho znamenitý plán; nenávist k&#160;dívce, která se opovážila paktovat s&#160;cizími lidmi; naprostá nedůvěra v&#160;upřímnost jejího odmítnutí ho vydat; trpké zklamání nad tím, že ztratil možnost pomsty na Sikesovi; strach z&#160;odhalení a&#160;zničení a&#160;ze smrti; a&#160;vražedný vztek vším tím jitřený&#160;– takové zběsilé úvahy, stíhající v&#160;těsném sledu a&#160;prudkém víru jedna druhou, se honily Faginovi mozkem, zatímco ho v&#160;srdci hlodal kdejaký zlovolný nápad a&#160;nejčernější úmysl.</p>
			<p class="MLP_text ParaOverride-1">Tak seděl, aniž i&#160;jen o&#160;poznání změnil pozici nebo sebeslaběji projevil, že vůbec vnímá čas, dokud jeho bystrý sluch zřejmě ne­upoutaly kročeje na ulici.</p>
			<p class="MLP_text ParaOverride-1">„Konečně,“ zahučel a&#160;otřel si suché a&#160;horečnatě rozpálené rty. „Konečně!“</p>
			<p class="MLP_text ParaOverride-1">Jen domluvil, ozvalo se tiché zacinkání zvonku. Vyšoural se po schodech ke dveřím a&#160;vzápětí se vrátil v&#160;doprovodu muže až po bradu zakukleného, který nesl pod paží ranec. Když se muž posadil a&#160;rozhalil plášť, zjevil zraku hřmotnou postavu Sikesovu.</p>
			<p class="MLP_text ParaOverride-1">„Tumáš!“ řekl a&#160;položil ranec na stůl. „Ukliď si to a&#160;koukej z&#160;toho vytlouct, co můžeš nejvíc. Dalo to ukrutnou fušku; myslel jsem, že s&#160;tím budu hotovej vo tři hodiny dřív.“</p>
			<p class="MLP_text ParaOverride-1">Fagin se chopil rance, uložil ho do almárky, zamkl ji a&#160;beze slova se zase posadil. Po celou dobu přitom však ani na okamžik nespustil oči z&#160;lupiče; a&#160;když teď seděli u&#160;stolu proti sobě, tváří v&#160;tvář, upřeně ho pozoroval se rty tak prudce rozechvělými a&#160;s&#160;tváří tak změněnou vzrušením, které v&#160;něm bouřilo, že si bytař mimoděk poodtáhl židli a&#160;měřil si ho s&#160;výrazem skutečného zděšení.</p>
			<p class="MLP_text ParaOverride-1">„Co je?“ rozkřikl se Sikes. „Co se na jednoho máš co takhle koukat?“</p>
			<p class="MLP_text ParaOverride-1">Fagin zvedl pravou ruku a&#160;třaslavým ukazováčkem zahrozil do vzduchu; lomcoval jím však vztek tak silný, že pro tu chvíli nebyl schopen slova.</p>
			<p class="MLP_text ParaOverride-1">„Kruci!“ procedil Sikes a&#160;s&#160;vyplašeným pohledem zašmátral v&#160;záňadří. „Von se zbláznil. Musím si tady na sebe dát bacha.“</p>
			<p class="MLP_text ParaOverride-1">„Ne, ne,“ ozval se Fagin, jemuž se zatím vrátila řeč. „Ne, Bille&#160;– o&#160;vás&#160;– o&#160;vás tady nejde. Proti vám&#160;– proti vám nic nemám.“</p>
			<p class="MLP_text ParaOverride-1">„Hm, nemáš, že nemáš?“ opáčil Sikes, ostře se na žida zadíval a&#160;okatě si přendal pistoli do příhodnější kapsy. „To je štístko&#160;– pro jednoho z&#160;nás. Kerej to zrovna jsme, na tom nesejde.“</p>
			<p class="MLP_text ParaOverride-1">„Musím vám něco říct, Bille,“ zahovořil Fagin a&#160;popotáhl si židli blíž, „a vás to rozvzteklí víc než mě.“</p>
			<p class="MLP_text ParaOverride-1">„Že by?“ odsekl lupič s&#160;nevěřícnou grimasou. „Povídej! A&#160;koukej si pospíšit, nebo si Nancy bude myslet, že je se mnou ámen.“</p>
			<p class="MLP_text ParaOverride-1">„Ámen?“ opakoval Fagin. „To si už posichrovala.“</p>
			<p class="MLP_text ParaOverride-1">S&#160;velice zmateným výrazem se Sikes zahleděl židovi do tváře, ale když z&#160;ní žádné uspokojivé vysvětlení této šarády nevyčetl, drapl ho svou obrovskou tlapou za límec u&#160;kabátu, stiskl a&#160;zuřivě jím zatřepal.</p>
			<p class="MLP_text ParaOverride-1">„Mluv, slyšíš!“ houkl. „Nebo jestli ne, tak ti brzo dojde dech. Koukej mluvit a&#160;jasně a&#160;naplno řekni všechno, co víš. Už ať je to venku, ty pse jeden prašivá, ven s&#160;tím!“</p>
			<p class="MLP_text ParaOverride-1">„Co kdyby tenhle kluk, co tady leží&#160;–“ začal Fagin.</p>
			<p class="MLP_text ParaOverride-1">Sikes se otočil směrem, kde spal Noe, jako by si ho předtím nebyl všiml. „No?“ prohodil a&#160;zaujal opět dřívější pozici.</p>
			<p class="MLP_text ParaOverride-1">„Co kdyby tenhle kluk tady,“ pokračoval Fagin, „na nás všechny hadoval&#160;– všecko na nás prásknul&#160;– že by si nejdřív za tím oučelem našel ty pravý lidi a&#160;potom si s&#160;nimi dal někde venku na ulici schůzku, aby jim vypodobnil, jak vypadáme, a&#160;aby jim popsal kdejakou známku, podle který by nás poznali, i&#160;barák, kde by nás mohli nejsnadněji pochytat? Co kdyby udělal všechno tohle a&#160;navíc ještě píchnul něco, co máme v&#160;pácu a&#160;v&#160;čem jsme namočený víc nebo míň všichni&#160;– a&#160;kdyby to píchnul docela o&#160;svej vůli&#160;– ne že by ho snad byli drapli, že by to z&#160;něj byli páčili lstí nebo výslechem, že by mu to byl nakukal velebníček nebo že by ho k&#160;tomu byli dohnali chlebem a&#160;vodou&#160;– ale docela o&#160;svej vůli, jen aby hověl vlastní libůstce&#160;– kdyby se v&#160;noci vykrádal ven, aby se sešel s&#160;lidma, co na nás mají zrovna nejvíc spadeno, a&#160;hadoval jim? Slyšíte, co povídám?“ zvolal žid s&#160;očima planoucíma vztekem. „Co kdyby tohle všechno udělal, no&#160;– co pak?“</p>
			<p class="MLP_text ParaOverride-1">„Co pak?“ opakoval Sikes a&#160;strašlivě zaklel. „Kdyby eště žil, až bych přišel, tak bych mu těmahle okovanýma botama rozdupal lebku na tolik drobků, kolik má vlasů na hlavě.“</p>
			<p class="MLP_text ParaOverride-1">„A&#160;co kdybych to udělal já?“ vykřikl Fagin, až skoro zaječel. „Já, co toho vím tolik a&#160;co bych kromě sebe mohl pověsit tolik jinejch!“</p>
			<p class="MLP_text ParaOverride-1">„To nevím,“ odpověděl Sikes a&#160;už jen při pouhé zmínce o&#160;tom zaťal zuby a&#160;zbledl. „Asi bych v&#160;loretě proved něco, za co by mi navlíkli želízka, a&#160;kdyby mě soudili společně s&#160;tebou, tak bych před celým mlejnem na tebe skočil a&#160;před všema lidma bych ti španglema rozmlátil hlavu. To bych měl takovou sílu,“ hučel lupič a&#160;rozehrával přitom svalnatou paži, „že bych ti rozmačkal palici, jako kdyby ti ji přejel pivovarskej valník.“</p>
			<p class="MLP_text ParaOverride-1">„Na, na, jistě?“</p>
			<p class="MLP_text ParaOverride-1">„Aby ne!“ zavrčel lupič. „Jen to zkus.“</p>
			<p class="MLP_text ParaOverride-1">„Kdyby to byl Čódl&#160;– nebo Lišák&#160;– nebo Betsy&#160;– nebo&#160;–“</p>
			<p class="MLP_text ParaOverride-1">„Všechno jedno, kdo,“ odsekl netrpělivě Sikes. „Ať by to byl, kdo byl, zatočil bych s&#160;ním stejně.“</p>
			<p class="MLP_text ParaOverride-1">Fagin se zahleděl pronikavě na lupiče a&#160;dal mu znamení, aby byl zticha; potom se shýbl nad slamník na podlaze a&#160;zatřásl spáčem, aby ho probudil. Sikes se na židli naklonil kupředu a&#160;přihlížel s&#160;rukama opřenýma o&#160;kolena, jako by byl velice zvědavý, k&#160;čemu vlastně všechno to vyptávání a&#160;přípravy povedou.</p>
			<p class="MLP_text ParaOverride-1">„Bolter, Bolter!&#160;– Chudák mládenec!“ dodal Fagin, zdvihl oči jiskřící ďábelským potěšením a&#160;hovořil pomalu a&#160;s&#160;nápadným důrazem. „Je unavený&#160;– unavený od toho, jak dlouho <span class="MLP_znak_kurziva_11b">po ní </span>musel číhat&#160;– číhat <span class="MLP_znak_kurziva_11b">po ní</span>, Bille.“</p>
			<p class="MLP_text ParaOverride-1">„Jak to myslíš?“ zeptal se Sikes a&#160;napřímil se.</p>
			<p class="MLP_text ParaOverride-1">Místo odpovědi se Fagin znovu naklonil nad spáče a&#160;tahal ho, až se hoch posadil. Když několikrát opakoval jeho přijaté jméno, protřel si Noe oči, zhluboka si zívl a&#160;ospale se rozhlédl kolem.</p>
			<p class="MLP_text ParaOverride-1">„Povězte nám to znova&#160;– ještě jednou, aby to slyšel taky von,“ pravil žid a&#160;při těch slovech ukázal na Sikese.</p>
			<p class="MLP_text ParaOverride-1">„Co vám mám povědět?“ tázal se ospalý Noe a&#160;nedůtklivě se ošíval.</p>
			<p class="MLP_text ParaOverride-1">„Tu věc s&#160;Nancy,“ řekl Fagin a&#160;chytil Sikese za zápěstí, jako by mu chtěl zabránit, aby odešel z&#160;domu dřív, než vyslechne, co je zapotřebí. „Stopoval jste ji?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Na Londýnskej most?“</p>
			<p class="MLP_text ParaOverride-1">„Jo.“</p>
			<p class="MLP_text ParaOverride-1">„Kde se sešla s&#160;dvěma lidma?“</p>
			<p class="MLP_text ParaOverride-1">„To sešla.“</p>
			<p class="MLP_text ParaOverride-1">„S&#160;jedním pánem a&#160;dámou, za kterou už předtím jednou sama o&#160;svej vůli šla a&#160;co na ní teď chtěli, aby jim vyzradila všechny svoje společníky a&#160;především Monkse, a&#160;to taky udělala&#160;– a&#160;aby ho popsala, a&#160;to taky udělala&#160;– a&#160;aby jim řekla, v&#160;kterým domě se scházíme a&#160;kam chodíme, a&#160;to taky udělala&#160;– a&#160;odkud se dá dům nejlíp pozorovat, a&#160;to udělala taky&#160;– a&#160;v&#160;kterou dobu tam naši lidi chodí, a&#160;to udělala taky: To všechno udělala. To všechno jim pověděla, každičký slovo bez jediný výhrůžky z&#160;jejich strany, bez zareptání&#160;– udělala to, nebo ne?“ křičel Fagin, vzteky napůl šílený.</p>
			<p class="MLP_text ParaOverride-1">„Ouplně správně,“ potvrdil Noe, drbaje se ve vlasech. „Zrovna tak to bylo!“</p>
			<p class="MLP_text ParaOverride-1">„Co to říkali vo minulý neděli?“</p>
			<p class="MLP_text ParaOverride-1">„Vo minulý neděli?“ opakoval Noe přemítavě. „To jsem vám už přeci řek prve.“</p>
			<p class="MLP_text ParaOverride-1">„Tak ještě jednou! Znova!“ křikl Fagin, ještě pevněji sevřel Sikesovi zápěstí, a&#160;jak druhou rukou zašermoval vysoko ve vzduchu, vyhrkla mu z&#160;úst pěna.</p>
			<p class="MLP_text ParaOverride-1">„Ptali se jí,“ řekl Noe, kterému pomalu s&#160;tím, jak se probíral, začínalo podle všeho svítat, kdo asi Sikes je, „ptali se jí, proč nepřišla minulou neděli, jak slíbila. Řekla jim, že prej nemohla.“</p>
			<p class="MLP_text ParaOverride-1">„Proč&#160;– proč že nemohla? Povězte mu to.“</p>
			<p class="MLP_text ParaOverride-1">„Protože ji doma násilím držel Bill&#160;– ten mužský, co jim vo něm povídala už dřív,“ odpověděl Noe.</p>
			<p class="MLP_text ParaOverride-1">„Co vo něm říkala ještě?“ křičel Fagin. „Co říkala ještě vo tom mužským, co jim vo něm povídala už dřív? Povězte mu to, povězte mu to, povězte mu to.“</p>
			<p class="MLP_text ParaOverride-1">„No, že to pro ni prej není jenom tak lehký dostat se ven, ledaže von ví, kam vona jde,“ vyprávěl Noe, „a tak tenkrát prvně, co šla dámu navštívit, mu prej&#160;– cha, cha, cha, že mě to rozesmálo, když to říkala!&#160;– do pití namíchala opium.“</p>
			<p class="MLP_text ParaOverride-1">„Hrom do pekla!“ zařval Sikes a&#160;zuřivě se židovi vyškubl z&#160;ruky. „Pusť mě!“</p>
			<p class="MLP_text ParaOverride-1">Když staříka od sebe odmrštil, vyrazil ze světnice a&#160;divoce a&#160;vztekle vyletěl do schodů.</p>
			<p class="MLP_text ParaOverride-1">„Bille, Bille!“ křičel Fagin a&#160;utíkal honem za ním. „Ještě slovo. Jen slovíčko!“</p>
			<p class="MLP_text ParaOverride-1">K&#160;tomu slovíčku mezi nimi by nebylo došlo, nebýt toho, že lupič nebyl s&#160;to otevřít domovní dveře; marně na ně vynakládal zbytečnou námahu a&#160;láteření, když ho udýchaný žid dohonil.</p>
			<p class="MLP_text ParaOverride-1">„Pusť mě ven,“ hulákal Sikes. „Nic mi už neříkej, nebo se neznám. Pusť mě ven, povídám!“</p>
			<p class="MLP_text ParaOverride-1">„Jenom slovíčko si dejte říct,“ naléhal Fagin a&#160;nahmátl zámek. „Nebuďte&#160;–“</p>
			<p class="MLP_text ParaOverride-1">„Co?“ vyhrkl druhý.</p>
			<p class="MLP_text ParaOverride-1">„Nebuďte&#160;– moc&#160;– prudkej, Bille.“</p>
			<p class="MLP_text ParaOverride-1">Den se probouzel a&#160;bylo už dost světla, aby si oba muži viděli do tváře. Letmo se jejich oči střetly; oběma v&#160;nich planul oheň, v&#160;němž se nebylo možno mýlit.</p>
			<p class="MLP_text ParaOverride-1">„Chci říct,“ dodal Fagin, aby dal najevo, že si je vědom, jak teď už je všechno předstírání zbytečné, „ne prudší, než dovoluje naše bezpečí. Buďte šikovnej, Bille, ale ne moc zbrklej.“</p>
			<p class="MLP_text ParaOverride-1">Sikes na to neodpověděl; pouze trhnutím otevřel dveře, které Fagin zatím odemkl, a&#160;vyřítil se do liduprázdných ulic.</p>
			<p class="MLP_text ParaOverride-1">Bez jediné zastávky nebo sebekratší úvahy, bez jediného otočení hlavy vpravo či vlevo nebo jediného zvednutí očí k&#160;obloze či sklopení zraku k&#160;zemi, ale s&#160;pohledem brutální rozhodnosti upřeným přímo před sebe a&#160;se zuby tak pevně zaťatými, že napjatá čelist mu div neprotrhla kůži, hnal se lupič bezhlavě svou cestou, aniž šeptl jediné slůvko, aniž povolil jediný sval, dokud nedorazil ke dveřím domova. Tiše si klíčem otevřel dům, lehce vyběhl po schodech, a&#160;když vešel do světnice, zamkl za sebou na dva západy, těžkým stolem zatarasil dveře a&#160;odhrnul záclonu u&#160;postele.</p>
			<p class="MLP_text ParaOverride-1">Děvče, napůl oblečené, leželo na posteli. Svým příchodem ji probudil ze spaní, neboť se s&#160;polekaným pohledem chvatně posadila.</p>
			<p class="MLP_text ParaOverride-1">„Vstaň!“ rozkázal muž.</p>
			<p class="MLP_text ParaOverride-1">„Ty, Bille? Konečně!“ opáčila dívka s&#160;výrazem radosti nad jeho návratem.</p>
			<p class="MLP_text ParaOverride-1">„Já,“ potvrdil muž. „Vstaň!“</p>
			<p class="MLP_text ParaOverride-1">Ve světnici hořela svíčka, ale muž ji chvatně vytáhl ze svícnu a&#160;hodil ji pod rošt krbu. Když si dívka všimla časného ranního šírání za oknem, vstala a&#160;chtěla rozhrnout záclonu.</p>
			<p class="MLP_text ParaOverride-1">„Nešahej na ni,“ poručil Sikes a&#160;rukou zahradil děvčeti cestu. „Na to, co musím udělat, je světla dost.“</p>
			<p class="MLP_text ParaOverride-1">„Bille,“ řekla dívka tichým, polekaným hlasem, „proč se na mě takhle díváš?“</p>
			<p class="MLP_text ParaOverride-1">Lupič chviličku seděl a&#160;s&#160;rozšířeným chřípím ji pozoroval; prsa se mu těžce dmula. Potom ji náhle popadl za vlasy a&#160;za krk, odvlekl ji doprostřed světnice, letmým pohledem se podíval ke dveřím a&#160;přitiskl jí svou těžkou ruku na ústa.</p>
			<p class="MLP_text ParaOverride-1">„Bille&#160;– Bille!“ sípalo děvče a&#160;bránilo se vší silou, jakou dává smrtelný strach. „Nebudu křičet&#160;– ani volat&#160;– opravdu ne&#160;– slyšíš?&#160;– mluv přece!&#160;– řekni mi, co jsem udělala!“</p>
			<p class="MLP_text ParaOverride-1">„Však dobře víš, ty zmije jedová!“ procedil lupič, duse v&#160;sobě dech. „Dneska tě stopovali&#160;– slyšeli každý slovo, cos řekla.“</p>
			<p class="MLP_text ParaOverride-1">„Pak pro smilování boží ušetři můj život, jako já ušetřila tvůj!“ opáčila dívka a&#160;pevně se k&#160;němu přivinula. „Bille, můj drahý Bille, přece nemůžeš mít to srdce, abys mě zabil. Ach, jenom pomysli, čeho všeho jsem se kvůli tobě vzdala, už jen dnes v&#160;noci. Musíš si najít chvilku na rozmyšlenou a&#160;uchránit se tohohle zločinu&#160;– nepustím se tě a&#160;ty mě nesetřeseš. Bille, Bille, pro boha živého, kvůli sobě, kvůli mně, uvaž, než proleješ mou krev! Byla jsem k&#160;tobě poctivá, na mou hříšnou duši, vždycky poctivá!“</p>
			<p class="MLP_text ParaOverride-1">Muž se zuřivě namáhal uvolnit si paže; ale dívčiny ruce mu je svíraly objetím tak pevným, že ať dívkou lomcoval sebevíc, nedokázal je vyškubnout.</p>
			<p class="MLP_text ParaOverride-1">„Bille,“ zvolala dívka a&#160;snažila se položit si hlavu lupiči na prsa, „ten pán a&#160;ta hodná dáma mi dnes říkali o&#160;nějakém domově někde v&#160;cizí zemi, kde bych mohla svůj život dožít v&#160;samotě a&#160;klidu. Pusť mě k&#160;nim ještě jednou a&#160;já je budu na kolenou prosit, aby stejně dobrotivé slitování měli s&#160;tebou. Potom oba odjedem z&#160;toho hrozného světa tady a&#160;daleko odsud povedem lepší život a&#160;zapomenem, jak jsme žili&#160;– leda při modlitbě si na to snad vzpomenem&#160;– a&#160;nikdy se už pak neuvidíme. Na pokání není nikdy pozdě&#160;– to mi říkali&#160;– a&#160;já v&#160;to teď věřím&#160;– ale potřebujem na to čas&#160;– chvilku, chviličku času!“</p>
			<p class="MLP_text ParaOverride-1">Lupiči se podařilo vyprostit si jednu ruku a&#160;chopit se pistole. Přes všechen lítý vztek si bleskově uvědomil jistotu, že výstřel by znamenal okamžité odhalení; udeřil jí tedy dvakrát vší silou, jaké byl schopen, do zdvižené tváře, která se téměř dotýkala obličeje jeho.</p>
			<p class="MLP_text ParaOverride-1">Dívka zavrávorala a&#160;svalila se téměř oslepená krví, která se jí vyřinula z&#160;hluboké otevřené rány na čele. Ale přesto se s&#160;námahou zvedla na kolena, vytáhla ze záňadří bílý kapesníček&#160;– památku na Rózu Maylieovou&#160;– a&#160;pozdvihla ho v&#160;sepjatých rukou tak vysoko k&#160;nebi, jak jí chabé síly stačily, a&#160;neslyšným šeptem prosila Stvořitele o&#160;slitování.</p>
			<p class="MLP_text ParaOverride-1">Na její postavu byl příšerný pohled. Vrah se pozadu dopotácel ke zdi, zastřel si rukou oči, aby dívku neviděl, popadl silný klacek a&#160;srazil ji k&#160;zemi.</p>
		</div>
</body>
</html>
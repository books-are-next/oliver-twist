<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-15</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-15" xml:lang="cs-CZ">
		<div class="Z-kladn--textový-r-meček">
			<p id="_idParaDest-14" class="MLP_uroven2_kapitola ParaOverride-1">Kapitola jedenáctá</p>
			<p class="MLP_text_uprostred_-I- ParaOverride-1">Pojednává o&#160;policejním soudci panu Fangovi<br/>a&#160;podává malou ukázku jeho praxe při výkonu spravedlnosti</p>
			<p class="MLP_text_bez1radku_-12-0- ParaOverride-1">Delikt byl spáchán v&#160;rajónu, ba dokonce v&#160;nejbližším okolí pověstné stanice metropolitní policie. Davu se dostalo pouze to uspokojení, že doprovodil Olivera dvěma třemi ulicemi a&#160;přes plácek zvaný Mutton Hill, kde ho strážník vedl dál do nízkého klenutého průjezdu a&#160;špinavou slepou uličkou k&#160;zadnímu vchodu do řečené rozdělovny veškeré spravedlnosti. Zahnuli na malý dlážděný dvorek a&#160;tam narazili na statného muže s&#160;chumlem licousů na skráních a&#160;s&#160;chumlem klíčů v&#160;ruce.</p>
			<p class="MLP_text ParaOverride-1">„Co je, o&#160;co jde?“ zeptal se muž lhostejně.</p>
			<p class="MLP_text ParaOverride-1">„Straka na šňuptychle,“ odpověděl muž, který přiváděl Olivera.</p>
			<p class="MLP_text ParaOverride-1">„Vy jste strana, která byla okradena, pane?“ vyptával se muž s&#160;klíči.</p>
			<p class="MLP_text ParaOverride-1">„Ano, jsem,“ přisvědčil starý pán, „ale nejsem si docela jist, vzal-li mi ten kapesník doopravdy tenhle chlapec. Raděj&#160;– raděj bych vůbec od té věci ustoupil.“</p>
			<p class="MLP_text ParaOverride-1">„Teď už to před soudce jít musí, pane,“ namítl muž. „Jeho Milost bude v&#160;minutce volná. Tak alou, ty šibeničníku!“</p>
			<p class="MLP_text ParaOverride-1">Těmi slovy vyzval Olivera, aby vstoupil do dveří, které za řeči odemkl a&#160;které vedly do kamenné kobky. Tam ho prohledal, a&#160;když u&#160;něho nic nenašel, zase za ním zamkl.</p>
			<p class="MLP_text ParaOverride-1">Tvarem a&#160;velikostí se cela podobala přednímu domovnímu sklepu, jenomže nebyla tak světlá. Byla přímo nesnesitelně špinavá, neboť bylo pondělí ráno a&#160;do té chvíle hostila šest opilců, zadržených od soboty večer v&#160;jiných rajónech. Ale to je maličkost. Na našich policejních strážnicích zavírají noc co noc muže i&#160;ženy pro nejmalichernější nařčení&#160;– to slovo stojí za povšimnutí&#160;– do kobek, proti nimž jsou cely v&#160;Newgateském vězení, obývané nejhnusnějšími zločinci, již souzenými, usvědčenými a&#160;hrdlem propadlými, učiněné paláce. Kdo by o&#160;tom pochyboval, nechť oboje ty cely porovná sám.</p>
			<p class="MLP_text ParaOverride-1">Když klíč zaskřípěl v&#160;zámku, vypadal starý pán málem stejně zkormouceně jako Oliver. S&#160;povzdechem se pustil do knihy, která byla bezděčnou příčinou všeho toho rozruchu.</p>
			<p class="MLP_text ParaOverride-1">„V&#160;obličeji toho chlapce něco je,“ říkal si starý pán, zatímco pomalu odcházel a&#160;zamyšleně si poklepával deskou knihy o&#160;bradu. „Něco, co mě dojímá a&#160;budí můj zájem. Je možné, že by byl nevinen? Vypadal tak.&#160;– Teď mě napadá!“ zvolal starý pán, zarazil se, jako když zkamení, a&#160;zadíval se nahoru do oblohy. „Proboha, ten výraz! Kde jenom jsem už takový podobný viděl?“</p>
			<p class="MLP_text ParaOverride-1">Když si několik minut popřemítal, zamířil starý pán, stále s&#160;touž rozjímavou tváří do zadní čekárny, přístupné přímo ze dvora. Tam se uchýlil do koutka a&#160;před duševním zrakem si vyvolával obrovskou galerii tváří, kterou již po mnoho let halila temná, opona. „Ne,“ řekl si konečně starý pán a&#160;zavrtěl hlavou, „to je jistě jenom fantazie.“</p>
			<p class="MLP_text ParaOverride-1">Znovu je v&#160;myšlenkách probíral jednu po druhé. Když si je již jednou v&#160;duchu oživil, nebylo snadné opět je zastřít rouškou, která je tak dlouho kryla. Z&#160;onoho davu vtíravě vyhlížely tváře přátel i&#160;nepřátel, i&#160;mnohých osob téměř cizích, které sotva vůbec znával; byly mezi nimi tváře mladých a&#160;kvetoucích dívek, z&#160;nichž nyní byly stařeny; byly mezi nimi tváře, jež změnil hrob, který se nad nimi zavřel, jež však mysl, nad něj silnější, dosud odívala jejich bývalou svěžestí a&#160;krásou, připomínajíc si někdejší jiskrný zrak, jasný úsměv, duši, která prozařuje maskou tělesné schránky a&#160;slibuje krásu až za hrob, jinou, ale ještě líbeznější a&#160;odňatou světu pozemskému jen proto, aby planula jako světlo a&#160;z&#160;výše zalévala tlumenou a&#160;měkkou září cestu do nebe.</p>
			<p class="MLP_text ParaOverride-1">Ale starý pán si nemohl vybavit žádnou tvář, jejíž rysy by se obrážely v&#160;obličeji Oliverově. A&#160;tak si nad vzpomínkami, které vzkřísil, jen hluboce povzdychl, a&#160;protože to byl, pro sebe naštěstí, pán roztržitý, zase je pohřbil ve stránkách té plísní zatuchlé knihy.</p>
			<p class="MLP_text ParaOverride-1">Vyburcovalo ho teprve poklepání na rameno, když ho muž s&#160;klíči přišel požádat, aby s&#160;ním šel do jednací síně. Chvatně sklapl knihu a&#160;vzápětí ho muž odvedl před majestát pověstného pana Fanga.</p>
			<p class="MLP_text ParaOverride-1">Jednací síň byla místnost s&#160;okny do ulice a&#160;měla stěny obložené dřevem. Pan Fang seděl za přepážkou na druhém konci síně a&#160;po jedné straně dveří byla jakási dřevěná posada, v&#160;níž již vězel ubohý Oliver a&#160;hrůzou z&#160;celého výjevu se třásl jako osika.</p>
			<p class="MLP_text ParaOverride-1">Pan Fang byl hubený, prostředně velký muž s&#160;dlouhým trupem, prkenným krkem a&#160;nevalným množstvím vlasů, a&#160;pokud jaké měl, rostly mu jen vzadu a&#160;po stranách hlavy. Obličej měl přísný a&#160;silně brunátný. Neholdoval-li opravdu pití o&#160;hodně víc, než mu bylo právě zdrávo, byl by mohl na svůj obličej podat žalobu pro nactiutrhání a&#160;vysoudit si těžké odškodné.</p>
			<p class="MLP_text ParaOverride-1">Starý pán se uctivě uklonil, přistoupil k&#160;soudcovu stolu a&#160;doprovázeje slova příslušným gestem, řekl: „Zde je moje jméno a&#160;adresa, prosím.“ Potom o&#160;krok dva poodstoupil a&#160;s&#160;dalším zdvořilým a&#160;uhlazeným úklonem hlavy čekal, až ho soudce vyslechne.</p>
			<p class="MLP_text ParaOverride-1">Stalo se však, že pan Fang právě v&#160;tuto chvíli pročítal úvodník v&#160;jedněch novinách z&#160;toho rána, který poukazoval na jeden jeho nedávný rozsudek a&#160;potřistapadesáté doporučoval pana Fanga obzvláštní a&#160;mimořádné pozornosti pana ministra vnitra. To ho přivedlo z&#160;míry, a&#160;když zdvihl oči, zlostně se mračil.</p>
			<p class="MLP_text ParaOverride-1">„Kdo jste?“ vyhrkl pan Fang.</p>
			<p class="MLP_text ParaOverride-1">Poněkud překvapeně ukázal starý pán na svou navštívenku.</p>
			<p class="MLP_text ParaOverride-1">„Dozorce!“ štěkl pan Fang a&#160;opovržlivě smetl novinami navštívenku na zem. „Kdo je ten člověk?“</p>
			<p class="MLP_text ParaOverride-1">„Moje jméno, pane,“ pravil starý pán tónem vzdělaného a&#160;uhlazeného muže, „je Brownlow. Dovolte mi, abych se otázal na jméno soudce, který pod ochranou svého úřadu svévolně a&#160;bezdůvodně uráží počestného občana.“ S&#160;těmi slovy se pan Brownlow rozhlédl po jednací síni, jako by hledal někoho, kdo by mu poskytl žádanou informaci.</p>
			<p class="MLP_text ParaOverride-1">„Dozorce!“ křikl pan Fang a&#160;odhodil noviny stranou. „Z&#160;čeho je obviněn tenhle člověk?“</p>
			<p class="MLP_text ParaOverride-1">„Z&#160;ničeho, Vaše Milosti, z&#160;ničeho,“ odpověděl dozorce. „Svědčí tady proti tomu hochovi, Vaše Milosti.“</p>
			<p class="MLP_text ParaOverride-1">To všechno věděla Jeho Milost docela přesně; ale jako sekýrování to bylo dobré a&#160;bezpečné.</p>
			<p class="MLP_text ParaOverride-1">„Že svědčí proti tomu hochovi?“ podivil se Fang a&#160;pohrdavě si změřil pana Brownlowa od hlavy k&#160;patě. „Vemte ho do přísahy!“</p>
			<p class="MLP_text ParaOverride-1">„Než budu vzat do přísahy, musím žádat, abych směl něco říci,“ pravil pan Brownlow, „a to, že nevidět to na vlastní oči, vskutku nikdy bych nebyl věřil&#160;–“</p>
			<p class="MLP_text ParaOverride-1">„Mlčte, pane!“ řekl Fang pánovitě.</p>
			<p class="MLP_text ParaOverride-1">„Nebudu, pane!“ ohradil se starý pán.</p>
			<p class="MLP_text ParaOverride-1">„Okamžitě mlčte, nebo vás dám vyvést z&#160;jednací síně!“ rozkřikl se pan Fang. „Jste drzé, nestydaté individuum! Jak se opovažujete řvát na soudce?“</p>
			<p class="MLP_text ParaOverride-1">„Cože?“ zvolal starý pán a&#160;zčervenal.</p>
			<p class="MLP_text ParaOverride-1">„Vemte tu osobu do přísahy!“ nařídil Fang písaři. „Už nechci slyšet ani slovo. Vemte ho do přísahy!“</p>
			<p class="MLP_text ParaOverride-1">Pan Brownlow hněvem jen vřel; ale snad povážil, že by třeba jen chlapci uškodil, kdyby dal svému rozhořčení průchod, a&#160;proto je potlačil a&#160;ihned se dal vzít do přísahy.</p>
			<p class="MLP_text ParaOverride-1">„No,“ řekl Fang, „z čeho viníte toho hocha? Co můžete dosvědčit, pane?“</p>
			<p class="MLP_text ParaOverride-1">„Stál jsem u&#160;knihkupeckého stánku&#160;–“ začal pan Brownlow.</p>
			<p class="MLP_text ParaOverride-1">„Mlčte, pane,“ zvolal pan Fang. „Strážník! Kde je ten strážník? Dělejte, vemte toho strážníka do přísahy! No, strážníku, jak to bylo?“</p>
			<p class="MLP_text ParaOverride-1">Strážník s&#160;patřičnou ponížeností vypověděl, jak provinilce sebral&#160;– jak Olivera prohledal a&#160;nic u&#160;něho nenašel&#160;– a&#160;to že je všechno, co o&#160;věci ví.</p>
			<p class="MLP_text ParaOverride-1">„Jsou nějací svědkové?“ tázal se pan Fang.</p>
			<p class="MLP_text ParaOverride-1">„Žádnej, Vaše Milosti,“ odpověděl strážník.</p>
			<p class="MLP_text ParaOverride-1">Pan Fang seděl po několik minut mlčky, potom se obrátil k&#160;žalobci a&#160;vztekem rozpálený se zeptal:</p>
			<p class="MLP_text ParaOverride-1">„Tak chcete nám přednést, člověče, jakou stížnost proti tomu chlapci máte, nebo nechcete? Složil jste přece přísahu. A&#160;budete-li tu takhle stát a&#160;odmítat výpověď, potrestám vás pro nevážnost k&#160;soudu&#160;– to udělám, při&#160;–“</p>
			<p class="MLP_text ParaOverride-1">Při čem nebo při kom, nikdo neví, neboť přesně v&#160;pravý okamžik písař a&#160;klíčník velmi hlasitě zakašlali a&#160;písař ještě k&#160;tomu upustil na zem těžkou knihu, což zabránilo, aby někdo to slovo slyšel&#160;– to všechno samozřejmě pouhou náhodou.</p>
			<p class="MLP_text ParaOverride-1">Za stálého přerušování a&#160;opětného urážení se panu Brownlowovi podařilo svůj případ vyložit; vysvětlil, jak se v&#160;překvapení první chvíle rozběhl za hochem jedině proto, že ho viděl utíkat pryč, a&#160;projevil naději, že s&#160;ním soudce, shledá-li, že se hoch provinil byť ne již krádeží samou, tedy alespoň spojenectvím se zloději, naloží tak shovívavě, jak jen spravedlnost dovoluje.</p>
			<p class="MLP_text ParaOverride-1">„Je už beztak poraněný,“ pravil starý pán závěrem. „A&#160;obávám se,“ dodal s&#160;velkým důrazem a&#160;pohledem upřeným na soudcovský stůl, „vážně se obávám, že je nemocný.“</p>
			<p class="MLP_text ParaOverride-1">„Chm, ovšemže, jistěže!“ utrousil pan Fang s&#160;posměšným úšklebkem. „Tady žádné tyhle komedie, kluku vandrácká, slyšíš? To na nás neplatí. Jak se jmenuješ?“</p>
			<p class="MLP_text ParaOverride-1">Oliver se pokoušel odpovědět, ale jazyk mu nechtěl sloužit. Byl smrtelně bledý a&#160;připadalo mu, že se s&#160;ním celá místnost točí.</p>
			<p class="MLP_text ParaOverride-1">„Jak se jmenuješ, ničemo jeden zatvrzelá?“ tázal se důrazně pan Fang. „Dozorce, jak se jmenuje?“</p>
			<p class="MLP_text ParaOverride-1">To platilo drsnému, ale bodrému starému chlapíkovi v&#160;pruhované vestě, který stál u&#160;přepážky. Muž se nahnul k&#160;Oliverovi a&#160;dotaz opakoval; když však viděl, že hoch skutečně není schopen pochopit, nač se ho ptá, a&#160;poněvadž dobře věděl, že nedočká-li se soudce odpovědi, jen se ještě víc rozzuří a&#160;pak vynese rozsudek tím přísnější, odvážil se hádat nazdařbůh nějaké běžné jméno.</p>
			<p class="MLP_text ParaOverride-1">„Říká, že se jmenuje Tom White, Vaše Milosti,“ ohlásil dobromyslný dráb.</p>
			<p class="MLP_text ParaOverride-1">„Hm, on tedy nahlas mluvit nebude, co?“ řekl Fang. „No dobrá, dobrá. Kdepak bydlí?“</p>
			<p class="MLP_text ParaOverride-1">„Kde se prý dá, Vaše Milosti,“ odpověděl dozorce opět s&#160;předstíráním, že tlumočí odpověď Oliverovu.</p>
			<p class="MLP_text ParaOverride-1">„Má rodiče?“ tázal se dále pan Fang.</p>
			<p class="MLP_text ParaOverride-1">„Říká, že mu umřeli, když byl ještě docela malý, Vaše Milosti,“ odvětil dozorce, hádaje na obvyklou odpověď.</p>
			<p class="MLP_text ParaOverride-1">Když výslech dospěl k&#160;tomu bodu, zvedl Oliver hlavu, rozhlédl se úpěnlivým zrakem kolem sebe a&#160;chabým hlasem poprosil o&#160;trochu vody.</p>
			<p class="MLP_text ParaOverride-1">„Láry fáry!“ zvolal pan Fang. „Marná snaha, ze mne si blázny dělat nebudeš!“</p>
			<p class="MLP_text ParaOverride-1">„Mně se zdá, že mu je opravdu špatně, Vaše Milosti,“ namítl dozorce.</p>
			<p class="MLP_text ParaOverride-1">„To musím vědět já,“ odbyl ho pan Fang.</p>
			<p class="MLP_text ParaOverride-1">„Podržte ho, dozorce,“ řekl starý pán a&#160;bezděčně vztáhl ruce, „nebo vám upadne.“</p>
			<p class="MLP_text ParaOverride-1">„Jděte od něho, dozorce!“ křikl Fang. „Jen ať se svalí, jestli chce.“</p>
			<p class="MLP_text ParaOverride-1">Oliver toho laskavého dovolení využil a&#160;v&#160;záchvatu mdloby se skácel na zem. Mužové v&#160;jednací síni se po sobě podívali, ale nikdo se neodvážil pohnout.</p>
			<p class="MLP_text ParaOverride-1">„Já věděl, že simuluje,“ prohlásil Fang, jako kdyby Oliverův pád byl toho nezvratným důkazem. „Nechte ho ležet, kde je&#160;– ono ho to brzy omrzí.“</p>
			<p class="MLP_text ParaOverride-1">„Jak hodláte s&#160;tím případem naložit, pane?“ zeptal se zdušeným hlasem písař.</p>
			<p class="MLP_text ParaOverride-1">„Krátce,“ odpověděl pan Fang. „Odsuzuje se ke třem měsícům&#160;– samozřejmě nucené práce. Vykliďte síň.“</p>
			<p class="MLP_text ParaOverride-1">Za tím účelem se otevřely dveře a&#160;dva mužové se chystali vynést bezvědomého chlapce do jeho cely, když vtom se do jednací síně chvatně prodral postarší muž slušného, ale chudého zevnějšku, oblečený v&#160;starých černých šatech, a&#160;přistoupil k&#160;soudcovu stolu.</p>
			<p class="MLP_text ParaOverride-1">„Počkejte, počkejte! Neodnášejte ho! Pro boha živého, počkejte chviličku!“ volal nově příchozí, spěchem bez dechu.</p>
			<p class="MLP_text ParaOverride-1">Třebaže vládnoucí duchové v&#160;takových síních jako je tato vykonávají krátkým řízením neomezenou moc nad svobodou, dobrým jménem a&#160;pověstí, ba téměř nad životem poddaných Jejího Veličenstva, obzvlášť tříd chudších, a&#160;třebaže se v&#160;takových zdech dennodenně odehrává tolik fantastických ničemností, že by si nad nimi sami andělé oči vyplakali, nemůže do nich veřejnost nahlédnout jinak než prostřednictvím denního tisku. Pana Fanga tudíž nemálo rozhořčilo, když spatřil nezvaného hosta vpadnout do místnosti s&#160;rozruchem tak neuctivým.</p>
			<p class="MLP_text ParaOverride-1">„Co to znamená? Kdo to je? Vyhoďte toho člověka. Vykliďte soudní síň!“ křičel pan Fang.</p>
			<p class="MLP_text ParaOverride-1">„Budu mluvit, a&#160;budu!“ volal muž. „Nenechám se vyhodit. Já všechno viděl. To knihkupectví je moje. Žádám, abych byl ihned vzat do přísahy. Nedám se odbýt. Pane Fangu, musíte mě vyslechnout! Nesmíte mě odmítnout, pane!“</p>
			<p class="MLP_text ParaOverride-1">Muž byl v&#160;právu. Jeho chování bylo rozhodné a&#160;celá věc začínala nabývat tuze vážné tvářnosti, aby se dala ututlat.</p>
			<p class="MLP_text ParaOverride-1">„Vemte toho člověka do přísahy,“ zavrčel pan Fang velmi nemilostivě. „Tak mluvte, člověče, co jste nám přišel povědět?“</p>
			<p class="MLP_text ParaOverride-1">„Tohle,“ pravil muž. „Viděl jsem tři hochy&#160;– dva jiné a&#160;tady toho obžalovaného&#160;– potloukat se na protější straně ulice, zatímco si tenhle pán u&#160;mě četl. Tu krádež spáchal jiný hoch. Viděl jsem, jak to udělal&#160;– a&#160;taky jsem viděl, jak tenhle hoch úžasem nad tím přímo zkameněl, jako když ho omráčí.“</p>
			<p class="MLP_text ParaOverride-1">A&#160;poněvadž mezitím nabyl trochu dechu, přistoupil počestný majitel knihkupeckého krámku k&#160;vylíčení, nyní již souvislejšímu, přesných okolností krádeže.</p>
			<p class="MLP_text ParaOverride-1">„Proč jste sem nepřišel dřív?“ zeptal se po chvíli mlčení Fang.</p>
			<p class="MLP_text ParaOverride-1">„Neměl jsem človíčka, aby mi ohlídal krám,“ odpověděl muž. „Všichni, kdo by mi mohli pomoct, se přidali k&#160;honičce. Teprve před pěti minutami se mi podařilo někoho sehnat a&#160;celou cestu sem v&#160;jednom kuse utíkám.“</p>
			<p class="MLP_text ParaOverride-1">„Žalobce si četl, říkáte?“ vyptával se Fang po dalším odmlčení.</p>
			<p class="MLP_text ParaOverride-1">„Ano,“ přisvědčil muž. „Právě tu knihu, co má v&#160;ruce.“</p>
			<p class="MLP_text ParaOverride-1">„Hm, právě tu knihu, tak?“ prohodil Fang. „A&#160;zaplatil vám ji?“</p>
			<p class="MLP_text ParaOverride-1">„Ne, nezaplatil,“ odvětil muž s&#160;úsměvem.</p>
			<p class="MLP_text ParaOverride-1">„Saprlot, úplně jsem na to zapomněl!“ zvolal roztržitý starý pán prostomyslně.</p>
			<p class="MLP_text ParaOverride-1">„Zrovna ten pravý, aby vznášel žalobu proti ubohému chlapci!“ řekl Fang se směšnou snahou vypadat lidsky. „Podle mého soudu, pane, jste se uvázal v&#160;držení té knihy za okolností velice podezřelých a&#160;nečestných a&#160;můžete se pokládat za velmi šťastného, že vás vlastník řečeného majetku nehodlá stíhat. Vezměte si z&#160;toho ponaučení, příteli, nebo vás ještě jednou zákon skřípne. Hoch se osvobozuje. Vykliďte síň.“</p>
			<p class="MLP_text ParaOverride-1">„Hrom do toho!“ rozohnil se starý pán, jež konečně vybuchl hněvem, který již tak dlouho krotil. „Hrom do toho, jestli já&#160;–!“</p>
			<p class="MLP_text ParaOverride-1">„Vykliďte síň!“ rozkřikl se soudce. „Dozorci, slyšíte? Vykliďte síň!“</p>
			<p class="MLP_text ParaOverride-1">Stalo se po jeho rozkazu a&#160;rozhořčený pan Brownlow, v&#160;jedné ruce knihu a&#160;ve druhé bambusovou hůlku, v&#160;zuřivém záchvatu vzteku a&#160;vzdoru přímo šílený, byl vystrkán ven. Jakmile však vkročil na dvůr, všechna jeho zloba se rázem rozplynula. Na dlažbě ležel na zádech malý Oliver Twist s&#160;košilí rozepnutou a&#160;se spánky smočenými vodou; tvář měl bílou jako plátno a&#160;celým tělem mu lomcovala zimnice.</p>
			<p class="MLP_text ParaOverride-1">„Ubohý chlapec, ubohý chlapec!“ řekl pan Brownlow, když se nad ním sehnul. „Zavolejte někdo kočár, prosím vás. Rychle!“</p>
			<p class="MLP_text ParaOverride-1">Sehnali tedy kočár, a&#160;když Olivera opatrně uložili na jedno sedadlo, starý pán nastoupil do vozu také a&#160;posadil se na druhé.</p>
			<p class="MLP_text ParaOverride-1">„Směl bych vás doprovodit?“ zeptal se majitel knihkupeckého krámku a&#160;nahlédl do vozu.</p>
			<p class="MLP_text ParaOverride-1">„No jeje, to se rozumí, milý pane,“ opáčil chvatně pan Brownlow. „Zapomněl jsem na vás. I saprlot! Ještě pořád držím tu nešťastnou knihu! Pojďte, hop dovnitř. Chudinka! Nesmíme promarnit ani chvilku.“</p>
			<p class="MLP_text ParaOverride-1">Majitel knihkupeckého krámku nasedl do kočáru a&#160;vzápětí se vůz rozjel.</p>
		</div>
</body>
</html>
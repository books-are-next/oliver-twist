<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>oliver_twist-38</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="oliver_twist-38" xml:lang="cs-CZ">
		<div class="Z-kladn--textový-r-meček">
			<p id="_idParaDest-37" class="MLP_uroven2_kapitola ParaOverride-1">Kapitola třicátá čtvrtá</p>
			<p class="MLP_text_uprostred_-I- ParaOverride-1">Obsahuje několik úvodních dat o&#160;mladém pánovi, <br/>který nyní vstoupí na scénu, jakož i&#160;novou dobrodružnou příhodu, <br/>která potkala Olivera</p>
			<p class="MLP_text_bez1radku_-12-0- ParaOverride-1">Bylo to štěstí téměř příliš velké, aby se dalo unést. Oliver byl tou neočekávanou zvěstí jako omráčený a&#160;omámený; nemohl ani plakat, ani mluvit, ani sedět. Stěží dovedl vůbec pochopit něco z&#160;toho, co se odehrálo, dokud po dlouhé bezcílné procházce v&#160;tichém podvečerním vzduchu nepřinesl úlevu prudký výbuch pláče; teprve ten jako by ho byl rázem vyburcoval k&#160;plnému uvědomění radostné změny, která se udála, i&#160;takřka nesnesitelného břemene úzkosti, které mu sňala ze srdce.</p>
			<p class="MLP_text ParaOverride-1">Už se kvapem snášela noc, když se vracel domů s&#160;plnou náručí květin, které s&#160;obzvláštní péčí vybral a&#160;natrhal k&#160;výzdobě pacientčina pokoje. Jak tak rázně kráčel po silnici, zaslechl za sebou rachot nějakého povozu, blížícího se divokým tempem. Ohlédl se a&#160;spatřil, že je to poštovní kočár, hnaný velkou rychlostí, a&#160;protože koně pádili tryskem a&#160;cesta byla úzká, přitiskl se zády k&#160;jedné brance, než se vůz přežene.</p>
			<p class="MLP_text ParaOverride-1">Když se řítil kolem, zahlédl v&#160;něm Oliver nějakého muže v&#160;bílé noční čepici, jehož obličej mu připadal povědomý; viděl ho však příliš kratičko, aby mohl přesně rozeznat, kdo to je. V&#160;příštím okamžiku se noční čepice vyhoupla z&#160;okna kočáru a&#160;hromový hlas zařval na kočího, aby zastavil, a&#160;ten to také ihned učinil, jen co se mu podařilo zarazit koně. Potom se noční čepice vynořila znovu a&#160;týž hlas zavolal na Olivera jeho jménem.</p>
			<p class="MLP_text ParaOverride-1">„Haló, Olivere!“ křičel hlas. „Co je nového? Co slečna Róza? Mladý pane O-li-ve-reé!“</p>
			<p class="MLP_text ParaOverride-1">„To jste vy, Gilesi?“ zvolal Oliver, když už dobíhal k&#160;dvířkům kočáru.</p>
			<p class="MLP_text ParaOverride-1">Giles opět vystrčil noční čepici a&#160;chystal se něco odpovědět, ale vtom ho náhle strhl zpátky nějaký mladý pán, který zaujímal druhý kout kočáru, a&#160;dychtivě se ptal, jaké jsou zprávy.</p>
			<p class="MLP_text ParaOverride-1">„Stručně!“ křikl pán. „Líp, nebo hůř?“</p>
			<p class="MLP_text ParaOverride-1">„Líp&#160;– mnohem líp!“ odpověděl spěšně Oliver.</p>
			<p class="MLP_text ParaOverride-1">„Bohudík!“ zvolal pán. „Víš to jistě?“</p>
			<p class="MLP_text ParaOverride-1">„Ano, pane, úplně,“ přisvědčil Oliver. „Obrat nastal teprve před několika málo hodinami a&#160;pan Losberne říká, že všechno nebezpečí nadobro pominulo.“</p>
			<p class="MLP_text ParaOverride-1">Pán už k&#160;tomu nepromluvil jediné slovo, nýbrž otevřel dvířka, vyskočil z&#160;kočáru, vzal chvatně Olivera za rameno a&#160;odvedl ho kousek stranou.</p>
			<p class="MLP_text ParaOverride-1">„Víš to úplně jistě? Není možné, že by ses mýlil, hošíčku, opravdu ne?“ důrazně se vyptával pán rozechvělým hlasem. „Nesmíš mě klamat, že bys ve mně probouzel naděje, které by se nemohly splnit!“</p>
			<p class="MLP_text ParaOverride-1">„To bych, pane, neudělal ani za živý svět,“ odpověděl Oliver. „Můžete mi opravdu věřit. Pan Losberne říkal, že zůstane naživu a&#160;bude nás všechny oblažovat ještě dlouhá léta. Slyšel jsem to tak na vlastní uši.“</p>
			<p class="MLP_text ParaOverride-1">Oliverovi vstoupily slzy do očí, když si připomněl scénu, která byla počátkem tak velké blaženosti, a&#160;pán od něho odvrátil tvář a&#160;na chvíli se odmlčel. Oliverovi se zdálo, že ho zaslechl několikrát vzlyknout, ale bál se ho vyrušit jakoukoli další řečí&#160;– neboť velice dobře tušil, jaké asi pán chová city&#160;– a&#160;tak jen stál opodál a&#160;dělal, že se zabývá svou kyticí.</p>
			<p class="MLP_text ParaOverride-1">Po celou tu dobu seděl pan Giles, stále s&#160;bílou noční čepicí na hlavě, na stupátku kočáru a&#160;s&#160;lokty opřenými o&#160;kolena si modrým bavlněným kapesníkem s&#160;bílými puntíky utíral oči. Že starý poctivec své pohnutí nepředstírá, prokazovaly víc než dostatečně silně červené oči, kterými hleděl na mladého pána, když ten se k&#160;němu otočil a&#160;oslovil ho.</p>
			<p class="MLP_text ParaOverride-1">„Myslím, Gilesi, že bude nejlíp, když pojedete dál kočárem k&#160;matce,“ pravil. „Já bych raději šel pomalu pěšky, abych měl chvíli času se vzpamatovat, než ji uvidím. Můžete jí povědět, že přijdu hned.“</p>
			<p class="MLP_text ParaOverride-1">„Prosím za prominutí, pane Harry,“ namítl Giles, který si právě přetřel pocuchaný obličej posledním zušlechťujícím tahem kapesníku, „ale kdybyste dovolil, aby to vyřídil postilión, byl bych vám velice vděčný. Nehodilo by se, aby mě služky viděly v&#160;tomhle stavu, pane; kdyby mě viděly, už bych u&#160;nich nadosmrti neměl krapet autority.“</p>
			<p class="MLP_text ParaOverride-1">„No dobrá,“ opáčil Harry Maylie s&#160;úsměvem, „zařiďte se, jak vám libo. Ať tedy jede se zavazadly napřed, jestli chcete, a&#160;vy pojďte s&#160;námi za ním. Jenom si nejdřív místo té noční čepice posaďte na hlavu něco vhodnějšího, jinak nás budou lidé pokládat za blázny.“</p>
			<p class="MLP_text ParaOverride-1">Pan Giles, takto upozorněný na svůj nepatřičný úbor, strhl noční čepici z&#160;hlavy, strčil si ji do kapsy a&#160;nahradil ji kloboukem důstojného a&#160;střízlivého tvaru, který vylovil odněkud z&#160;kočáru. Jakmile s&#160;tím byl hotov, postilión odjel, a&#160;Giles, pan Maylie a&#160;Oliver se vydali volnou procházkou za ním.</p>
			<p class="MLP_text ParaOverride-1">Jak tak kráčeli silnicí, Oliver se co chvíli s&#160;velkým zájmem a&#160;zvědavostí podíval po nově příchozím. Vypadal asi na pětadvacet let a&#160;byl prostředně velký; v&#160;hezkém obličeji měl prostosrdečný výraz a&#160;způsoby měl nenucené a&#160;půvabné. Přes všechen rozdíl mezi mládím a&#160;stářím byl svými rysy tak silně podobný staré dámě, že by Oliverovi jistě nebylo působilo velkou potíž si jejich příbuzenský vztah domyslit, i&#160;kdyby se o&#160;ní mladý muž nebyl již předtím zmínil jako o&#160;matce.</p>
			<p class="MLP_text ParaOverride-1">Když došel k&#160;vilce, paní Maylieová již netrpělivě čekala, aby mohla syna přivítat. Setkání se neobešlo bez mocného pohnutí na obou stranách.</p>
			<p class="MLP_text ParaOverride-1">„Máti!“ zašeptal mladý muž. „Proč jste mi jen nenapsala dřív?“</p>
			<p class="MLP_text ParaOverride-1">„Napsala jsem,“ odpověděla paní Maylieová, „ale když jsem všechno uvážila, rozhodla jsem se dopis neposílat, dokud neuslyším názor pana Losberna.“</p>
			<p class="MLP_text ParaOverride-1">„Ale proč,“ namítl mladý muž, „riskovat takovou možnost, že by se stalo, co se div nepřihodilo? Kdyby byla Róza&#160;– nemohu teď to slovo vyřknout&#160;– kdyby ta nemoc byla vzala jiný konec, copak byste si to byla vůbec mohla kdy odpustit? Byl bych snad já ještě někdy mohl poznat štěstí?“</p>
			<p class="MLP_text ParaOverride-1">„Kdyby to bylo dopadlo tak, Harry,“ pravila paní Maylieová, „pak se obávám, že by to bylo zmařilo tvé štěstí provždycky a&#160;že by na tom bylo maličko, pramaličko záleželo, jestli jsi sem přijel o&#160;den dřív nebo později.“</p>
			<p class="MLP_text ParaOverride-1">„A&#160;kdo se může divit, máti, kdyby to tak bylo?“ opáčil mladý muž, „nebo, proč vlastně říkám kdyby?&#160;– Je to tak&#160;– je&#160;– vy to víte, máti, přece to musíte vědět!“</p>
			<p class="MLP_text ParaOverride-1">„Vím, že si zaslouží největší a&#160;nejčistší lásku, jakou může lidské srdce vůbec poskytnout,“ pravila paní Maylieová. „Vím, že její vrozená něha vyžaduje opětování náklonností nikoli běžnou, nýbrž takovou, která bude hluboká a&#160;trvalá. Necítit tohle a&#160;kromě toho nevědět, že by jí změna v&#160;chování člověka, kterého by milovala, utrhla srdce, nepovažovala bych svůj úkol za tak těžko splnitelný a&#160;nemusela bych ve vlastním nitru svádět tolik bojů, když své jednání řídím podle toho, co pokládám za přísnou povinnost.“</p>
			<p class="MLP_text ParaOverride-1">„To je od vás nelaskavé, máti,“ ohradil se Harry. „Ještě pořád se domníváte, že jsem malý chlapec, který neví, co chce, a&#160;nevyzná se v&#160;hnutích vlastního srdce?“</p>
			<p class="MLP_text ParaOverride-1">„Myslím, drahý synu,“ odvětila paní Maylieová a&#160;položila mu ruku na rameno, „že mládí má mnoho šlechetných tužeb, které nemají dlouhého trvání&#160;– a&#160;že některé mezi nimi, když došly svého splnění, vyprchají jen tím rychleji. A&#160;především myslím,“ pokračovala stará dáma a&#160;pevně se zahleděla synovi do očí, „že když se blouznivý, prudký a&#160;ctižádostivý muž ožení s&#160;dívkou, na jejímž jméně lpí poskvrna, na které sice nemá sama nejmenší vinu, ale kterou bezcitní a&#160;špinaví lidé mohou házet na hlavu jí a&#160;jeho dětem&#160;– a&#160;čím větší má ten muž v&#160;životě úspěch, tím víc ji předhazovat přímo do očí i&#160;jemu a&#160;na jejím základě si z&#160;něho tropit posměšky&#160;– tu se může stát, ať už má povahu sebelepší a&#160;sebeušlechtilejší, že jednoho dne bude litovat svazku, který v&#160;mládí uzavřel. A&#160;ji může to bolestné vědomí mučit, až to pozná.“</p>
			<p class="MLP_text ParaOverride-1">„Ale máti,“ ohradil se mladý muž netrpělivě, „takhle by přece mohl jednat jenom sobecký surovec, nehodný jak jména muž, tak i&#160;ženy, o&#160;které mluvíš!“</p>
			<p class="MLP_text ParaOverride-1">„To si myslíš teď, Harry,“ opáčila matka.</p>
			<p class="MLP_text ParaOverride-1">„Teď a&#160;vždycky!“ zvolal mladý muž. „Duševní trýzeň, kterou jsem zakoušel tyhle poslední dva dny, mě nutí, abych se vám přiznal k&#160;náruživé náklonnosti, o&#160;které moc dobře víte, že není včerejší, ani že jsem ji nepojal lehkomyslně. Na Róze, tom přelíbezném něžném děvčeti, lpí moje srdce tak horoucně, že co svět světem stojí, tolik ještě mužské srdce na ženě nelpělo. Nemám jinou myšlenku, jiný cíl, jinou touhu v&#160;životě nad ni&#160;– a&#160;když se budete v&#160;téhle stěžejní otázce stavět proti mně, pak berete můj klid a&#160;štěstí do vlastních rukou a&#160;házíte je větrům napospas. Věnujte tomu ještě chvíli úvahy, máti, tomu i&#160;mně, a&#160;nepodceňujte to štěstí, o&#160;kterém máte zřejmě tak malé mínění.“</p>
			<p class="MLP_text ParaOverride-1">„Naopak, Harry,“ namítla paní Maylieová, „právě že mám o&#160;vřelých a&#160;citlivých srdcích mínění tak velké, ráda bych je ušetřila každého zranění. Ale prozatím jsme si už o&#160;té věci pověděli dost, ba víc než dost&#160;–“</p>
			<p class="MLP_text ParaOverride-1">„Ať to tedy rozhodne sama Róza,“ přerušil ji Harry. „Ovšem doufám, že tyhle svoje přepjaté názory nepoženete tak daleko, abyste mi přímo kladla do cesty nějaké překážky.“</p>
			<p class="MLP_text ParaOverride-1">„To jistě nebudu,“ slíbila paní Maylieová, „ale chtěla bych, abys uvážil&#160;–“</p>
			<p class="MLP_text ParaOverride-1">„Už jsem všechno uvážil!“ zněla synova netrpělivá odpověď. „Uvažuju o&#160;tom, máti, už léta a&#160;léta. Uvažuju o&#160;tom hned od první chvíle, co jsem byl schopný soudně přemýšlet. Moje city jsou stále stejné, jakože provždycky také stejné zůstanou&#160;– a&#160;proč bych měl otálet s&#160;jejich vyznáním a&#160;trápit se mučivými odklady, které přece nemůžou nikomu na světě přinést nic dobrého? Ne! Než odsud odjedu, musí mě Róza vyslechnout!“</p>
			<p class="MLP_text ParaOverride-1">„Vyslechne tě,“ přikývla paní Maylieová.</p>
			<p class="MLP_text ParaOverride-1">„Něco ve vašem tónu, máti, jako by skoro napovídalo, že mě vyslechne chladně,“ řekl mladý muž.</p>
			<p class="MLP_text ParaOverride-1">„Ne, chladně ne,“ opáčila stará dáma, „ani zdaleka.“</p>
			<p class="MLP_text ParaOverride-1">„Jak tedy?“ naléhal mladý muž. „Našla snad zalíbení v&#160;někom jiném?“</p>
			<p class="MLP_text ParaOverride-1">„To určitě ne,“ odpověděla matka. „Nerada se mýlím, ale už teď máš nad jejím srdcem tuze silnou vládu. Ještě,“ pokračovala stará dáma hned dál a&#160;zarazila syna, který se chystal promluvit, „bych ti chtěla povědět tohle. Dřív než vsadíš všechno na tuhle kartu, dřív než se necháš unést na samý vrchol nadějí, pomni, drahé dítě, aspoň na pár okamžiků, Roziny historie a&#160;rozvaž, jaký účinek může na její rozhodnutí mít to, že ví o&#160;svém pochybném původu&#160;– přes všechno, jak oddaně k&#160;nám lne s&#160;celou vroucností své ušlechtilé duše i&#160;s&#160;tou bezpříkladnou sebeobětavostí, která je odjakživa ve všech věcech, ať velkých nebo nepatrných, tak příznačnou stránkou její povahy.“</p>
			<p class="MLP_text ParaOverride-1">„Co tím chcete říct?“</p>
			<p class="MLP_text ParaOverride-1">„To už ponechám tobě, na to musíš přijít sám,“ odvětila paní Maylieová. „Teď už musím zase k&#160;ní. Bůh tě potěš!“</p>
			<p class="MLP_text ParaOverride-1">„Uvidím se s&#160;vámi ještě dnes večer?“ dychtivě se zeptal mladý muž.</p>
			<p class="MLP_text ParaOverride-1">„Později,“ odpověděla stará dáma. „Až odejdu od Rózy.“</p>
			<p class="MLP_text ParaOverride-1">„Povíte jí, že jsem přijel?“ naléhal Harry.</p>
			<p class="MLP_text ParaOverride-1">„Samozřejmě,“ přikývla paní Maylieová.</p>
			<p class="MLP_text ParaOverride-1">„A&#160;řeknete jí, jakou jsem měl starost a&#160;kolik jsem vytrpěl úzkosti a&#160;jak hrozně toužím, abych ji už viděl? To mi snad neodmítnete prokázat, máti?“</p>
			<p class="MLP_text ParaOverride-1">„To jistě ne,“ řekla stará dáma, „všechno jí to povím.“ A&#160;stiskla synovi láskyplně ruku a&#160;odkvapila z&#160;pokoje.</p>
			<p class="MLP_text ParaOverride-1">Za této chvatné rozmluvy matky se synem setrvali pan Losberne a&#160;Oliver v&#160;ústraní na druhém konci pokoje. Nyní doktor natáhl bodře ruku vstříc Harrymu Mayliemu a&#160;oba se navzájem velmi srdečně pozdravili. Potom doktor v&#160;odpověď na přerozmanité otázky svého mladého přítele podal přesnou zprávu o&#160;pacientčině stavu, která byla vskutku potěšitelná a&#160;mnohoslibná, že Harrymu plně potvrdila naděje Oliverovým hlášením vzbuzené, a&#160;kterou s&#160;napjatýma ušima v&#160;celosti vyslechl i&#160;pan Giles, naoko se pilně zabývající zavazadly.</p>
			<p class="MLP_text ParaOverride-1">„Střelil jste v&#160;poslední době něco zvláštního, Gilesi?“ zeptal se doktor, když skončil se svou zprávou.</p>
			<p class="MLP_text ParaOverride-1">„Nic zvláštního, pane,“ odpověděl pan Giles a&#160;zčervenal až po uši.</p>
			<p class="MLP_text ParaOverride-1">„Ani jste nechytil nějakého zloděje, ani jste nedosvědčoval totožnost nějakého lupiče?“ ptal se doktor dál.</p>
			<p class="MLP_text ParaOverride-1">„Ne, prosím, ani jedno, ani druhé,“ odpověděl pan Giles s&#160;velkou vážností.</p>
			<p class="MLP_text ParaOverride-1">„Hm, to mě mrzí,“ pokračoval doktor, „to nerad slyším, protože v&#160;tomhle oboru jste učiněný mistr. A&#160;smím se zeptat, jak se vede Brittlesovi?“</p>
			<p class="MLP_text ParaOverride-1">„Tomu chlapci se vede velice dobře, prosím,“ odpověděl pan Giles, který se již opět vpravil do obvyklého ochráncovského postoje, „a vzkazuje vám své uctivé poručení, pane.“</p>
			<p class="MLP_text ParaOverride-1">„To je dobře,“ pravil doktor. „A&#160;že vás tady tak vidím, pane Gilesi, to mi připomíná, že jsem zrovna ten den předtím, než si mě sem tak narychlo zavolali, na žádost vaší hodné paní vyřídil jeden malý úkol ve váš prospěch. Pojďte na moment semhle do koutka, buďte tak hodný.“</p>
			<p class="MLP_text ParaOverride-1">S&#160;tváří velice důležitou a&#160;poněkud udivenou zamířil pan Giles do označeného kouta, kde ho pak doktor poctil krátkou šeptanou rozmluvou; jakmile skončila, pan Giles se mnohokrát uklonil a&#160;vzápětí se neobvykle důstojným krokem vzdálil. Námět, kterým se tato rozmluva obírala, v&#160;pokoji vůbec najevo nevyšel, kdežto kuchyni se po té stránce dostalo osvícení velice brzy; pan Giles se totiž odebral rovnou cestou tam, a&#160;když si nejdřív vyžádal džbánek piva, s&#160;majestátním vzezřením, které vyvolalo značný dojem, zvěstoval, že v&#160;uznání jeho statečného chování v&#160;čas onoho památného loupežného pokusu ráčila jeho paní v&#160;místní záložně uložit částku dvaceti pěti liber k&#160;jeho výlučnému užití a&#160;užitku. Nad tím spráskly obě služebné ruce, zvedly oči ke stropu a&#160;vyslovily domněnku, že teď asi pan Giles náramně zpychne, načež si pan Giles povytáhl nabíranou náprsenku u&#160;košile a&#160;odpověděl „Ne, ne,“ a&#160;kdyby u&#160;něho prý zpozorovaly i&#160;jen sebeslabší domýšlivost vůči podřízeným, že jim bude jen vděčný, když ho na to upozorní. A&#160;potom přičinil ještě množství dalších výroků, svědčících neméně jasně o&#160;jeho pokoře, jež posluchači přijali se stejnou libostí a&#160;pochvalou a&#160;jež přitom byly právě tak originální a&#160;právě tak přiléhavé k&#160;věci, jak už výroky velkých lidí zpravidla bývají.</p>
			<p class="MLP_text ParaOverride-1">O&#160;patro výš uplynul zbytek večera docela vesele, protože doktor měl skvělou náladu, a&#160;ať již snad byl Harry Maylie zpočátku sebevíc unavený a&#160;zamyšlený, nakonec přec jen neodolal dobrému rozpoložení onoho znamenitého pána, které se projevovalo vyprávěním neobyčejného množství povedených kousků a&#160;vzpomínek z&#160;praxe i&#160;přehojných krotkých žertíků; ty připadaly Oliverovi jako to nejkomičtější, co kdy v&#160;životě slyšel, a&#160;úměrně s&#160;tím ho také rozesmávaly k&#160;očividnému potěšení doktora, který se z&#160;čiré nezdolné sympatie nehorázně smál sám sobě a&#160;tím doháněl k&#160;smíchu téměř stejně srdečnému i&#160;Harryho. Bavili se tedy vespolek tak radostně, jak jen za daných okolností docela po právu mohli, a&#160;bylo už hodně pozdě, než se s&#160;lehkým a&#160;vděčným srdcem odešli uložit k&#160;onomu odpočinku, kterého měli po vší nejistotě a&#160;úzkosti, jakou v&#160;posledních dnech zakusili, věru vrchovatě zapotřebí.</p>
			<p class="MLP_text ParaOverride-1">Nazítří ráno vstal Oliver již s&#160;veselejší náladou a&#160;obstarával obvyklé ranní práce s&#160;větším zápalem a&#160;potěšením, než jaké pocítil už mnoho dní. Klece znovu rozvěsil ven na jejich stará místa, aby si ptáčkové pozpívali, a&#160;znovu natrhal náruč nejlíbeznějšího polního kvítí, jaké se jen dalo najít, aby svou krásou oblažovalo Rózu. Tesknota, kterou smutné oči úzkostlivého chlapce v&#160;posledních dnech viděly halit každičký předmět, ať byly všechny sebekrásnější, se rozplynula jako kouzlem. Rosa jako by se na zelených lístcích třpytila jiskřivěji a&#160;vánek mezi nimi ševelil hudbou zpěvnější, ba sama obloha jako by svítila modřeji a&#160;jasněji. Takový vliv má stav našich vlastních myšlenek dokonce i&#160;na vzhled venkovního světa. Lidé, kteří při pohledu na přírodu a&#160;na své bližní reptají, že všechno je temné a&#160;chmurné, mají pravdu&#160;– jenže toto ponuré zbarvení je jen odrazem jejich vlastních zkalených očí a&#160;srdcí. Skutečné barvy jsou lahodné a&#160;vyžadují jasnější zrak.</p>
			<p class="MLP_text ParaOverride-1">Stojí za povšimnutí&#160;– a&#160;Oliver si to tenkrát také uvědomil&#160;– že nadále již hoch nepodnikal své ranní výpravy sám. Hned po prvním ránu, kdy Harry Maylie potkal Olivera, jak se vrací s&#160;plnou náručí domů, propadl mladý muž takové vášni ke květinám a&#160;projevil při jejich úpravě takový vkus, že svého malého společníka daleko předčil. Byl-li už Oliver po těchto stránkách proti němu pozadu, zato zase věděl, kde najít nejhezčí, a&#160;tak ráno co ráno společně pročesávali krajinu a&#160;přinášeli domů to nejkrásnější, co kde kvetlo. Okno v&#160;pokoji mladé dámy bylo teď otevřené, protože měla velkou radost, když cítila sytý letní vzduch proudit dovnitř a&#160;křísit ji svou svěžestí k&#160;životu; ale uvnitř v&#160;okně, těsně u&#160;rámu, stála vždycky ve vodě jedna zvláštní vonička, každé ráno s&#160;velkou péčí uvitá. Chtě nechtě si Oliver povšiml, že se zvadlá kytička nikdy nevyhazuje, ačkoli se ve vázičce pravidelně objevuje stále nová; rovněž chtě nechtě postřehl, že kdykoli vkročil doktor do zahrady, vždycky střelil očima právě k&#160;tomu určitému koutku nahoře a&#160;nadmíru významně pokývl hlavou, než se vydal na ranní procházku. Za takových pozorování dny letěly jako vítr a&#160;Róza se rychle zotavovala.</p>
			<p class="MLP_text ParaOverride-1">Ani Oliverovi se čas tíživě netáhl, třebaže mladá dáma ještě stále nevycházela z&#160;pokoje, ani se nekonaly dřívější večerní procházky, leda snad tu a&#160;tam na malý kousek s&#160;paní Maylieovou. Se zdvojenou pílí se věnoval lekcím, které mu dával bělovlasý starý pán, a&#160;činil se tak horlivě, že ho samého překvapovalo, jaké dělá rychlé pokroky. A&#160;právě když se jednou horlivě oddával tomuto zaměstnání, nadmíru ho polekala a&#160;zarmoutila zcela neočekávaná příhoda.</p>
			<p class="MLP_text ParaOverride-1">Pokojíček, ve kterém obyčejně sedával, když se zabýval učením, byl v&#160;přízemí na zadní straně domku. Byl to pravý venkovský pokojíček s&#160;mřížovaně zaskleným oknem, kolem dokola ověšeným hrozny jasmínových a&#160;zimolezových květů, které se draly až přes rám a&#160;sytily místnost svou lahodnou vůní. Okno se dívalo do zahrady, odkud vedla malá dvířka na ohrazenou pastvinku; všechno za tím byla samá krásná lučina a&#160;les. V&#160;tu stranu nebylo nablízku žádné jiné obydlí a&#160;výhled, který se odtud naskytoval, byl skutku široký a&#160;daleký.</p>
			<p class="MLP_text ParaOverride-1">V&#160;jednom krásném podvečeru, když se už na zem začínaly snášet první stíny soumraku, seděl Oliver u&#160;toho okna a&#160;hroužil se do svých knih. Ležel v&#160;nich už hezkou chvíli, a&#160;protože den byl neobyčejně parný a&#160;Oliver se namáhal vskutku usilovně, není nikterak na újmu cti jejich autorů, ať už to byl kdo byl, jestliže přiznáme, že pomaloučku polehoučku nad jednou usnul.</p>
			<p class="MLP_text ParaOverride-1">Někdy se stává, že nás obestře jistý zvláštní druh spánku, který sice plně spoutá tělo, ale mysli neuleví od vnímání okolních věcí a&#160;dovoluje jí po libosti se toulat. Pokud se nepřemožitelná otupělost, úplné ochabnutí sil a&#160;naprostá neschopnost ovládat vlastní myšlenky nebo pohybové svalstvo může zvát spánkem, pak to spánek je; ale přesto máme povědomí o&#160;všem, co se kolem nás děje, a&#160;jestliže v&#160;takovém stavu sníme, pak se slova v&#160;té chvíli skutečně pronášená nebo zvuky v&#160;tu chvíli skutečně znějící s&#160;překvapivou hbitostí přizpůsobují našim vidinám, až se skutečnost a&#160;obrazotvornost tak podivuhodně prolnou, že později je téměř vůbec nemožné obojí od sebe oddělit. To však ještě není nejpozoruhodnější úkaz, který se k&#160;takovému stavu pojí. Je nepochybným faktem, že byť jsou naše smysly hmatu a&#160;zraku pro tu chvíli mrtvé, na naše spící myšlenky a&#160;snové výjevy, které se před námi odehrávají, přesto působí, a&#160;to mocně působí, již <span class="MLP_znak_kurziva_11b">pouhá tichá přítomnost</span> nějakého vnějšího předmětu, který třeba ani nebyl poblíž, když se nám zavřely oči, a&#160;o&#160;jehož přítomnosti jsme neměli vůbec tušení, dokud jsme bděli.</p>
			<p class="MLP_text ParaOverride-1">Oliver věděl úplně dobře, že je ve svém pokojíčku, že na stole před ním leží jeho knihy, že v&#160;popínavých keřích venku šelestí líbez­ný vánek. A&#160;přesto spal. Náhle se obraz změnil, vzduch najednou zdusněl a&#160;ztěžkl&#160;– a&#160;Oliverovi s&#160;palčivou hrůzou připadalo, že je zase v&#160;domě židově. Ano, tam ve svém obvyklém koutě sedí ten ohyzdný stařec, ukazuje na něj prstem a&#160;s&#160;odvrácenou tváří něco šeptá jinému muži, který sedí vedle něho!</p>
			<p class="MLP_text ParaOverride-1">„Tiše, milánku!“ připadalo mu, že slyší žida říkat. „Je to on, zaručeně on. Pojďme pryč.“</p>
			<p class="MLP_text ParaOverride-1">„On!“ Zdálo se, že odpovídá druhý muž. „Myslíte, že bych si ho mohl s&#160;někým splést? I&#160;kdyby celá rota ďáblů na sebe vzala jeho přesnou podobu a&#160;on stál mezi nimi, pořád by mi něco napovědělo, který z&#160;nich je on. Kdybyste ho zakopal padesát stop pod zem a&#160;vedl mě přes jeho hrob, pořád bych myslím poznal, že je tam pohřbený, i&#160;kdyby to místo nebylo nijak označené.“</p>
			<p class="MLP_text ParaOverride-1">Zdálo se, že muž ta slova pronáší s&#160;tak smrtelnou nenávistí, že se Oliver strachy probudil a&#160;vyskočil.</p>
			<p class="MLP_text ParaOverride-1">Dobrý bože! Co to bylo? Co mu to jen vehnalo všechnu rozbouřenou krev k&#160;srdci a&#160;oloupilo ho o&#160;hlas i&#160;veškerou schopnost pohybu? Tam&#160;– tam&#160;– blízko před ním&#160;– u&#160;okna&#160;– tak blizoučko, že by na něj byl málem dosáhl, než uskočil&#160;– s&#160;očima upřenýma do pokojíčka, až se srazily se zrakem jeho&#160;– stál starý žid! A&#160;vedle něho, sinavá vztekem nebo strachem, či obojím, byla zrůzněná tvář téhož muže, který se na něho osopil v&#160;průjezdu zájezdní hospody.</p>
			<p class="MLP_text ParaOverride-1">Byla to jen vteřinka, letmý pohled, pouhý záblesk před očima a&#160;v&#160;mžiku byli oba pryč. Ale poznali ho a&#160;on poznal je&#160;– a&#160;jejich pohled se mu vryl tak pevně do paměti, jako by ho byl od samého narození měl před očima hluboce vtesaný do kamene. Chviličku stál jako přikovaný, potom vyskočil oknem na zahradu a&#160;volal hlasitě o&#160;pomoc.</p>
		</div>
</body>
</html>
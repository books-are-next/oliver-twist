<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Kapitola třetí">
    <meta name="apple-mobile-web-app-capable" content="yes">
    <title>Kapitola třetí • Oliver Twist</title>
    <link rel="stylesheet" href="./style/style.min.css" media="screen" integrity="sha256-zqwh2ZAv03c4MNRG04qGapqDfOESw/lqZB7l4xi1RyY=">
    <style>
      :root {
        --accent-color: hsl(37, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./oliver_twist_009.html">
    <link rel="next" href="./oliver_twist_011.html">
    <meta name="nb-order" content="9">
    <link rel="self" href="oliver_twist_010.html">
    <meta name="nb-identifier" content="dickens-oliver-twist-ab2ad04">
    <meta name="nb-role" content="chapter">
  </head>
  <body data-nb-words="2858" data-nb-chars="17102" class="nb-role-chapter nb-custom-style">
    <nav role="doc-toc">
      <ul class="plain"></ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./oliver_twist_009.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="2" data-nb-chars="14"><span class="idea" data-nb-ref-number="1" id="idea1" data-nb-words="2" data-nb-chars="14">Kapitola třetí</span></h1>
        <p class="chunk" data-nb-ref-number="2" data-nb-words="17" data-nb-chars="105"><em><span class="idea" data-nb-ref-number="2" id="idea2" data-nb-words="12" data-nb-chars="68">Vypravuje, jak Oliver Twist měl velice namále a&nbsp;byl by&nbsp;dostal místo,<br></span>
<span class="idea" data-nb-ref-number="3" id="idea3" data-nb-words="5" data-nb-chars="37">které by&nbsp;rozhodně nebývalo sinekurou<a href="./resources/undefined">6</a></span></em></p>
        <p class="chunk" data-nb-ref-number="3" data-nb-words="200" data-nb-chars="1210"><span class="idea" data-nb-ref-number="4" id="idea4" data-nb-words="200" data-nb-chars="1210">Celý týden po&nbsp;spáchání onoho bohaprázdného a&nbsp;rouhavého deliktu, že&nbsp;žádal o&nbsp;přídavek, zůstal Oliver v&nbsp;přísné samovazbě v&nbsp;tmavé a&nbsp;pusté komoře, do&nbsp;níž ho&nbsp;ve&nbsp;své moudrosti a&nbsp;milosti dal výbor uvrhnout. Na&nbsp;první pohled se&nbsp;nezdá nerozumné předpokládat, že&nbsp;kdyby byl choval náležitý pocit úcty k&nbsp;předpovědi pána v&nbsp;bílé vestě, byl by&nbsp;jednou provždy založil věštecký věhlas onoho mudrce tím, že&nbsp;by&nbsp;byl jeden cíp kapesníku uvázal na&nbsp;skobu ve&nbsp;zdi a&nbsp;na druhý by&nbsp;byl zavěsil sebe. Uskutečnění tohoto činu však stála v&nbsp;cestě jedna překážka, totiž fakt, že&nbsp;kapesníky jakožto předmět nesporně přepychový byly z&nbsp;výslovného rozkazu výboru shromážděného v&nbsp;radě, usnesením slavnostně vydaným a&nbsp;potvrzeným vlastnoručními podpisy i&nbsp;pečetí, pro všechny příští časy a&nbsp;věky nosu obecních chudých odepřeny. Ještě závažnější překážkou pak bylo Oliverovo mládí a&nbsp;dětinskost. Celý den jen usedavě plakal, a&nbsp;když nadešla dlouhá, truchlivá noc, zakryl si&nbsp;malýma ručkama oči, aby neviděl tmu, schoulil se&nbsp;do&nbsp;koutka a&nbsp;snažil se&nbsp;spát; ale co&nbsp;chvíli se&nbsp;s&nbsp;úlekem probouzel a&nbsp;celý roztřesený se&nbsp;tulil těsněji a&nbsp;těsněji ke&nbsp;zdi, jako by&nbsp;mu&nbsp;její povrch i&nbsp;přes svou studenost a&nbsp;tvrdost byl v&nbsp;temnotě a&nbsp;osamělosti, jež ho&nbsp;obklopovaly, jistou záštitou.</span></p>
        <p class="chunk" data-nb-ref-number="4" data-nb-words="185" data-nb-chars="1198"><span class="idea" data-nb-ref-number="5" id="idea5" data-nb-words="185" data-nb-chars="1198">Nechť se&nbsp;však nepřátelé našeho chudinského systému nedomnívají, že&nbsp;Oliverovi bylo po&nbsp;dobu jeho uvěznění v&nbsp;samovazbě odepřeno všechno dobrodiní pohybu, potěšení ze&nbsp;společnosti nebo milosrdenství náboženské útěchy. Pokud se&nbsp;týká pohybu, bylo pěkně studené počasí a&nbsp;Oliver směl každé ráno vykonávat tělesnou očistu mytím pod pumpou na&nbsp;kamenném dvoře pod dohledem pana Bumbla, který ho&nbsp;přitom chránil před nastydnutím a&nbsp;vléval mu&nbsp;do&nbsp;žil hřejivý pocit tím, že&nbsp;ho&nbsp;vytrvale častoval holí. Pokud se&nbsp;týká společnosti, přiváděli ho&nbsp;každý druhý den do&nbsp;síně, kde hoši jedli, a&nbsp;tam v&nbsp;družném kruhu dostal výprask jako veřejnou výstrahu a&nbsp;odstrašující příklad pro ostatní. A&nbsp;milosrdenství náboženské útěchy nejenže mu&nbsp;neodpírali, nýbrž denně ho&nbsp;v&nbsp;čas večerního modlení kopanci přihnali do&nbsp;téže haluzny a&nbsp;tam směl čerpat útěchu z&nbsp;poslouchání společné pokorné modlitby, rozšířené o&nbsp;zvláštní vložku vsunutou na&nbsp;příkaz výboru, v&nbsp;níž hoši úpěnlivě prosili boha, aby je&nbsp;učinil dobrými, ctnostnými, spokojenými a&nbsp;poslušnými a&nbsp;uchránil je&nbsp;od&nbsp;hříchů a&nbsp;nepravostí Olivera Twista, v&nbsp;modlitbě jasně označeného za&nbsp;bytost stojící pod výhradní záštitou a&nbsp;ochranou zlých mocností a&nbsp;za výtvor vyšlý přímo z&nbsp;dílny samého satanáše.</span></p>
        <p class="chunk" data-nb-ref-number="5" data-nb-words="94" data-nb-chars="588"><span class="idea" data-nb-ref-number="6" id="idea6" data-nb-words="94" data-nb-chars="588">I&nbsp;přihodilo se&nbsp;jednoho rána, právě když se&nbsp;Oliverova situace vyvíjela takto slibně a&nbsp;utěšeně, že&nbsp;se&nbsp;po&nbsp;Hlavní třídě ubíral pan Gamfield, mistr kominický, a&nbsp;všemožně si&nbsp;lámal hlavu, jak a&nbsp;čím by&nbsp;zaplatil jisté nedoplatky nájemného, na&nbsp;jejichž vyrovnání začal jeho domácí pán velmi nepříjemně naléhat. Ani při nejoptimističtějším odhadu nedokázal pan Gamfield vyšroubovat své finanční možnosti tak, aby mu&nbsp;do&nbsp;žádané částky nechybělo pět liber, a&nbsp;v&nbsp;jakémsi počtářském třeštění týral střídavě mozek sobě a&nbsp;hřbet oslovi, když vtom došel ke&nbsp;špitálu a&nbsp;do oka mu&nbsp;padla cedule vylepená na&nbsp;vratech.</span></p>
        <p class="chunk" data-nb-ref-number="6" data-nb-words="5" data-nb-chars="33"><span class="idea" data-nb-ref-number="7" id="idea7" data-nb-words="5" data-nb-chars="33">„Pr-r!“ řekl pan Gamfield oslovi.</span></p>
        <p class="chunk" data-nb-ref-number="7" data-nb-words="41" data-nb-chars="240"><span class="idea" data-nb-ref-number="8" id="idea8" data-nb-words="41" data-nb-chars="240">Osel tonul v&nbsp;hluboké roztržitosti&nbsp;– snad dumal, je-li mu&nbsp;souzeno dočkat se&nbsp;počastování nějakým tím zeleným košťálem, až&nbsp;doveze na&nbsp;místo dva pytle sazí, které má&nbsp;naložené na&nbsp;vozíku&nbsp;– a&nbsp;proto povel vůbec nezaznamenal a&nbsp;loudavě se&nbsp;pachtil dál.</span></p>
        <p class="chunk" data-nb-ref-number="8" data-nb-words="87" data-nb-chars="504"><span class="idea" data-nb-ref-number="9" id="idea9" data-nb-words="87" data-nb-chars="504">Pan Gamfield zahučel pustou kletbu zatracující osla vůbec, ale obzvlášť těžce jeho oči, rozběhl se&nbsp;za&nbsp;ním a&nbsp;uštědřil mu&nbsp;takovou ránu do&nbsp;hlavy, že&nbsp;by&nbsp;byla každou jinou lebku než oslí nevyhnutelně prorazila. Potom ho&nbsp;popadl za&nbsp;uzdu a&nbsp;prudce mu&nbsp;strhl hubu stranou jako něžnou připomínku, že&nbsp;není svým pánem, a&nbsp;touto metodou konečně osla obrátil. Potom mu&nbsp;dal ještě jednu ránu do&nbsp;hlavy, jen aby ho&nbsp;trochu přiomráčil, než se&nbsp;k&nbsp;němu vrátí. Když skončil tyto přípravy, zamířil k&nbsp;vratům, aby si&nbsp;vyhlášku přečetl.</span></p>
        <p class="chunk" data-nb-ref-number="9" data-nb-words="149" data-nb-chars="891"><span class="idea" data-nb-ref-number="10" id="idea10" data-nb-words="149" data-nb-chars="891">U&nbsp;vrat právě stál s&nbsp;rukama za&nbsp;zády pán v&nbsp;bílé vestě, jenž před malou chviličkou pronesl v&nbsp;radní síni několik hlubokomyslných výroků. Byl svědkem malé nepohody mezi panem Gamfieldem a&nbsp;oslem, a&nbsp;když řečený muž přistoupil k&nbsp;vratům, aby si&nbsp;přečetl ceduli, radostně se&nbsp;usmál, neboť na&nbsp;první pohled viděl, že&nbsp;pan Gamfield je&nbsp;přesně takový pán, jakého Oliver Twist potřebuje. Rovněž pan Gamfield se&nbsp;usmál, když vyhlášku přelouskal, neboť pět liber byla zrovna částka, kterou si&nbsp;tolik přál sehnat&nbsp;– a&nbsp;pokud šlo o&nbsp;hocha, který ji&nbsp;zatěžoval, tu&nbsp;již pan Gamfield věděl, jaký je&nbsp;ve&nbsp;špitále stravovací režim, a&nbsp;proto měl jistotu, že&nbsp;chlapec bude hezky droboučký exemplář, právě vhodný k&nbsp;prolézání a&nbsp;vymetání průduchů regulovaných klapkami. Přeslabikoval si&nbsp;tedy ceduli ještě jednou, od&nbsp;samého začátku až&nbsp;do&nbsp;konce, a&nbsp;potom si&nbsp;na&nbsp;znamení ponížené úcty pošoupl na&nbsp;hlavě beranici a&nbsp;oslovil pána v&nbsp;bílé vestě.</span></p>
        <p class="chunk" data-nb-ref-number="10" data-nb-words="15" data-nb-chars="83"><span class="idea" data-nb-ref-number="11" id="idea11" data-nb-words="15" data-nb-chars="83">„Tuhle ten hoch, vašnosti, co&nbsp;ho&nbsp;chce dát obec do&nbsp;učení…,“ osmělil se&nbsp;pan Gamfield.</span></p>
        <p class="chunk" data-nb-ref-number="11" data-nb-words="14" data-nb-chars="82"><span class="idea" data-nb-ref-number="12" id="idea12" data-nb-words="14" data-nb-chars="82">„Jistěže, dobrý muži,“ pravil pán v&nbsp;bílé vestě s&nbsp;blahovolným úsměvem. „Co má&nbsp;být?“</span></p>
        <p class="chunk" data-nb-ref-number="12" data-nb-words="30" data-nb-chars="194"><span class="idea" data-nb-ref-number="13" id="idea13" data-nb-words="30" data-nb-chars="194">„Dyby jako obec chtěla, aby se&nbsp;vyučil náramně pěknýmu řemeslu v&nbsp;zavedeném a&nbsp;počestném kominickém závodě,“ pokračoval pan Gamfield, „tak já&nbsp;zrovinka učedníka potřebuju a&nbsp;hnedka bysem si&nbsp;ho&nbsp;vzal.“</span></p>
        <p class="chunk" data-nb-ref-number="13" data-nb-words="52" data-nb-chars="285"><span class="idea" data-nb-ref-number="14" id="idea14" data-nb-words="52" data-nb-chars="285">„Pojďte dál,“ vyzval ho&nbsp;pán v&nbsp;bílé vestě. Pan Gamfield se&nbsp;okamžik pozdržel, jen co&nbsp;si&nbsp;odskočil a&nbsp;dal oslovi ještě jednu ránu do&nbsp;hlavy a&nbsp;znovu mu&nbsp;škubl hubou na&nbsp;výstrahu, aby mu&nbsp;v&nbsp;jeho nepřítomnosti neujel, a&nbsp;potom následoval pána v&nbsp;bílé vestě do&nbsp;místnosti, kde ho&nbsp;Oliver prvně spatřil.</span></p>
        <p class="chunk" data-nb-ref-number="14" data-nb-words="13" data-nb-chars="87"><span class="idea" data-nb-ref-number="15" id="idea15" data-nb-words="13" data-nb-chars="87">„Je to&nbsp;šeredné řemeslo,“ prohodil pan Limbkins, když Gamfield znovu projevil své přání.</span></p>
        <p class="chunk" data-nb-ref-number="15" data-nb-words="12" data-nb-chars="73"><span class="idea" data-nb-ref-number="16" id="idea16" data-nb-words="12" data-nb-chars="73">„Kolikrát se&nbsp;už&nbsp;malí chlapci taky v&nbsp;komíně udusili,“ připomenul jiný pán.</span></p>
        <p class="chunk" data-nb-ref-number="16" data-nb-words="97" data-nb-chars="534"><span class="idea" data-nb-ref-number="17" id="idea17" data-nb-words="97" data-nb-chars="534">„To jen proto, že&nbsp;mistr slámu namočil, než ji&nbsp;podpálil v&nbsp;komíně, aby dostal kluka dólu,“ odpověděl Gamfield. „To je&nbsp;pak jen samej kouř a&nbsp;žádnej plamen&nbsp;– jenže kouř není nic platnej, když jeden chce kluka přinutit, aby slez, anžto kouř ho&nbsp;jen uspí, a&nbsp;to maj právě kluci rádi. Kluci jsou náramně paličatí, páni, a&nbsp;ukrutně líný, a&nbsp;není nad pořádnej fajr, když je&nbsp;jeden chce dostat dólu natotata. A&nbsp;je to&nbsp;taky milosrdný, páni, anžto když kluk v&nbsp;komíně uvízne, tak trošku mu&nbsp;připíct nohy, hned ho&nbsp;to&nbsp;popožene, aby se&nbsp;koukal vyškrábat ven.“</span></p>
        <p class="chunk" data-nb-ref-number="17" data-nb-words="65" data-nb-chars="407"><span class="idea" data-nb-ref-number="18" id="idea18" data-nb-words="65" data-nb-chars="407">Toto vysvětlení zjevně pána v&nbsp;bílé vestě nesmírně bavilo, ale pohled, který na&nbsp;něj vrhl pan Limbkins, mu&nbsp;jeho veselost okamžitě zarazil. Potom sestrčil výbor hlavy dohromady a&nbsp;několik minut rokoval, ale hlasem tak tlumeným, že&nbsp;bylo slyšet pouze slova „úspora výloh“, „dobrý dojem v&nbsp;knihách“ a&nbsp;„uveřejnit zprávu tiskem“. A&nbsp;ta byla možno zaslechnout jedině proto, že&nbsp;se&nbsp;s&nbsp;velkým důrazem velmi často opakovala.</span></p>
        <p class="chunk" data-nb-ref-number="18" data-nb-words="17" data-nb-chars="111"><span class="idea" data-nb-ref-number="19" id="idea19" data-nb-words="17" data-nb-chars="111">Konečně šeptání ustalo, a&nbsp;když členové výboru znovu zaujali svá místa i&nbsp;důstojné vzezření, pan Limbkins pravil:</span></p>
        <p class="chunk" data-nb-ref-number="19" data-nb-words="8" data-nb-chars="48"><span class="idea" data-nb-ref-number="20" id="idea20" data-nb-words="8" data-nb-chars="48">„Uvážili jsme váš návrh a&nbsp;nemůžeme ho&nbsp;schválit.“</span></p>
        <p class="chunk" data-nb-ref-number="20" data-nb-words="7" data-nb-chars="38"><span class="idea" data-nb-ref-number="21" id="idea21" data-nb-words="7" data-nb-chars="38">„Vůbec ne,“ potvrdil pán v&nbsp;bílé vestě.</span></p>
        <p class="chunk" data-nb-ref-number="21" data-nb-words="6" data-nb-chars="43"><span class="idea" data-nb-ref-number="22" id="idea22" data-nb-words="6" data-nb-chars="43">„Rozhodně ne!“ připojili se&nbsp;ostatní výboři.</span></p>
        <p class="chunk" data-nb-ref-number="22" data-nb-words="79" data-nb-chars="530"><span class="idea" data-nb-ref-number="23" id="idea23" data-nb-words="79" data-nb-chars="530">Protože na&nbsp;panu Gamfieldovi čirou náhodou lpělo slabé podezření, že&nbsp;již tři nebo čtyři učedníky umlátil, napadlo ho, nevzal-li si&nbsp;snad výbor z&nbsp;nějakého nevysvětlitelného rozmaru do&nbsp;hlavy, že&nbsp;při svém rozhodování má&nbsp;brát zřetel na&nbsp;tuto okolnost pro projednávanou otázku zcela irelevantní. Stalo-li se&nbsp;tak vskutku, bylo to&nbsp;v&nbsp;křiklavém rozporu s&nbsp;jejich obvyklým způsobem vyřizování obchodních záležitostí; ale nicméně, poněvadž nijak zvlášť netoužil tyto pověsti křísit, jenom mačkal v&nbsp;rukou čepici a&nbsp;volným krokem odcházel od&nbsp;stolu.</span></p>
        <p class="chunk" data-nb-ref-number="23" data-nb-words="17" data-nb-chars="89"><span class="idea" data-nb-ref-number="24" id="idea24" data-nb-words="17" data-nb-chars="89">„Tak vy&nbsp;mi&nbsp;ho&nbsp;teda nedáte, páni?“ zeptal se&nbsp;pan Gamfield, když se&nbsp;u&nbsp;dveří ještě zastavil.</span></p>
        <p class="chunk" data-nb-ref-number="24" data-nb-words="26" data-nb-chars="153"><span class="idea" data-nb-ref-number="25" id="idea25" data-nb-words="26" data-nb-chars="153">„Ne,“ odpověděl pan Limbkins, „neboť aspoň myslíme, když to&nbsp;je&nbsp;takové šeredné řemeslo, že&nbsp;by&nbsp;vám mělo stačit o&nbsp;něco menší výučné, než jaké jsme nabídli.“</span></p>
        <p class="chunk" data-nb-ref-number="25" data-nb-words="14" data-nb-chars="85"><span class="idea" data-nb-ref-number="26" id="idea26" data-nb-words="14" data-nb-chars="85">Panu Gamfieldovi se&nbsp;rozjasnil obličej, když se&nbsp;rychlým krokem vrátil ke&nbsp;stolu a&nbsp;řekl:</span></p>
        <p class="chunk" data-nb-ref-number="26" data-nb-words="14" data-nb-chars="87"><span class="idea" data-nb-ref-number="27" id="idea27" data-nb-words="14" data-nb-chars="87">„Tak co&nbsp;dáte, páni? Jářku, přec nebudete chudýho člověka přes­moc tlačit! Tak co&nbsp;dáte?“</span></p>
        <p class="chunk" data-nb-ref-number="27" data-nb-words="12" data-nb-chars="62"><span class="idea" data-nb-ref-number="28" id="idea28" data-nb-words="12" data-nb-chars="62">„Podle mého je&nbsp;tři libry a&nbsp;půl až&nbsp;až,“ prohlásil pan Limbkins.</span></p>
        <p class="chunk" data-nb-ref-number="28" data-nb-words="12" data-nb-chars="58"><span class="idea" data-nb-ref-number="29" id="idea29" data-nb-words="12" data-nb-chars="58">„To je&nbsp;o&nbsp;půl libry přeplaceno,“ ozval se&nbsp;pán v&nbsp;bílé vestě.</span></p>
        <p class="chunk" data-nb-ref-number="29" data-nb-words="21" data-nb-chars="121"><span class="idea" data-nb-ref-number="30" id="idea30" data-nb-words="21" data-nb-chars="121">„Jářku, páni,“ opáčil Gamfield, „udělejte to&nbsp;štyry libry. Udělejte to&nbsp;štyry libry a&nbsp;máte ho&nbsp;na&nbsp;věčný časy z&nbsp;krku. Platí?“</span></p>
        <p class="chunk" data-nb-ref-number="30" data-nb-words="7" data-nb-chars="41"><span class="idea" data-nb-ref-number="31" id="idea31" data-nb-words="7" data-nb-chars="41">„Tři a&nbsp;půl,“ opakoval pan Limbkins pevně.</span></p>
        <p class="chunk" data-nb-ref-number="31" data-nb-words="13" data-nb-chars="82"><span class="idea" data-nb-ref-number="32" id="idea32" data-nb-words="13" data-nb-chars="82">„Helejte, páni. Říznem to&nbsp;teda napůl,“ naléhal Gamfield. „Tři libry a&nbsp;tři čtvrtě.“</span></p>
        <p class="chunk" data-nb-ref-number="32" data-nb-words="9" data-nb-chars="61"><span class="idea" data-nb-ref-number="33" id="idea33" data-nb-words="9" data-nb-chars="61">„Ani o&nbsp;troník víc,“ zněla neústupná odpověď páně Limbkinsova.</span></p>
        <p class="chunk" data-nb-ref-number="33" data-nb-words="11" data-nb-chars="66"><span class="idea" data-nb-ref-number="34" id="idea34" data-nb-words="11" data-nb-chars="66">„Sedřeli byste ze&nbsp;mě&nbsp;kůži, páni,“ bránil se&nbsp;Gamfield již zviklaně.</span></p>
        <p class="chunk" data-nb-ref-number="34" data-nb-words="57" data-nb-chars="317"><span class="idea" data-nb-ref-number="35" id="idea35" data-nb-words="57" data-nb-chars="317">„Ale jděte, jděte, nesmysl!“ namítl pán v&nbsp;bílé vestě. „Byl by&nbsp;laciný i&nbsp;bez jediné vindry výučného. Berte ho&nbsp;a&nbsp;nehloupněte, člověče! Je&nbsp;to&nbsp;kluk pro vás jako stvořený. Sem tam potřebuje hůl, ta&nbsp;mu&nbsp;jen poslouží&nbsp;– a&nbsp;jeho strava vás nemusí přijít zrovna draho, protože co&nbsp;se&nbsp;narodil, ještě neměl žaludek plný. Ha, ha, ha!“</span></p>
        <p class="chunk" data-nb-ref-number="35" data-nb-words="47" data-nb-chars="280"><span class="idea" data-nb-ref-number="36" id="idea36" data-nb-words="47" data-nb-chars="280">Pan Gamfield se&nbsp;poťouchle rozhlédl po&nbsp;tvářích kolem stolu, a&nbsp;když na&nbsp;všech viděl úsměv, ponenáhlu se&nbsp;začal usmívat i&nbsp;sám. Plácli si. Pan Bumble dostal ihned rozkaz, aby ještě téhož dne odpoledne přivedl Olivera Twista k&nbsp;smírčímu soudci k&nbsp;podpisu a&nbsp;k&nbsp;schválení jeho učební smlouvy.</span></p>
        <p class="chunk" data-nb-ref-number="36" data-nb-words="78" data-nb-chars="502"><span class="idea" data-nb-ref-number="37" id="idea37" data-nb-words="78" data-nb-chars="502">V&nbsp;souhlase s&nbsp;tímto rozhodnutím propustili malého Olivera k&nbsp;jeho nesmírnému údivu z&nbsp;vězení a&nbsp;nařídili mu, aby si&nbsp;oblékl čistou košili. Sotva tento velmi neobvyklý prostocvik dokončil, již mu&nbsp;pan Bumble vlastníma rukama přinesl misku kaše a&nbsp;k&nbsp;ní sváteční porci osminky libry chleba. Při této úžasné podívané se&nbsp;Oliver hrozně žalostně rozplakal, neboť se&nbsp;nikoli nepřirozeně domníval, že&nbsp;se&nbsp;výbor jistě rozhodl za&nbsp;nějakým praktickým účelem ho&nbsp;zabít, protože jinak by&nbsp;ho&nbsp;jaktěživo nezačali takhle vykrmovat.</span></p>
        <p class="chunk" data-nb-ref-number="37" data-nb-words="28" data-nb-chars="174"><span class="idea" data-nb-ref-number="38" id="idea38" data-nb-words="28" data-nb-chars="174">„Nebreč, ať&nbsp;nemáš červený voči, Olivere, ale pěkně sněz, co&nbsp;tady máš, a&nbsp;buď za&nbsp;to&nbsp;vděčnej,“ pravil pan Bumble nabubřele majestátním tónem. „Uděláme z&nbsp;tebe učedníka, Olivere.“</span></p>
        <p class="chunk" data-nb-ref-number="38" data-nb-words="6" data-nb-chars="52"><span class="idea" data-nb-ref-number="39" id="idea39" data-nb-words="6" data-nb-chars="52">„Učedníka, pane?“ zvolalo dítě, roztřesené strachem.</span></p>
        <p class="chunk" data-nb-ref-number="39" data-nb-words="78" data-nb-chars="425"><span class="idea" data-nb-ref-number="40" id="idea40" data-nb-words="78" data-nb-chars="425">„Tak, tak, Olivere,“ přitakal pan Bumble. „Ty hodný a&nbsp;blahořečený páni, co&nbsp;se&nbsp;vo&nbsp;tebe všichni staraj jako rodiče, Olivere, když už&nbsp;sám žádný nemáš, tě&nbsp;chtějí dát na&nbsp;učení, dát ti&nbsp;základ pro život a&nbsp;udělat z&nbsp;tebe mužskýho&nbsp;– třeba to&nbsp;pro vobec znamená výdaj tří a&nbsp;půl libry!&nbsp;– Tři a&nbsp;půl libry, Olivere!&nbsp;– sedumdesát šilinků!&nbsp;– jedno sto a&nbsp;štyrycet šestipencí!&nbsp;– a&nbsp;to všechno za&nbsp;nehodnýho sirotka, kterýho nikdo nemůže mít rád!“</span></p>
        <p class="chunk" data-nb-ref-number="40" data-nb-words="27" data-nb-chars="167"><span class="idea" data-nb-ref-number="41" id="idea41" data-nb-words="27" data-nb-chars="167">Když se&nbsp;pan Bumble odmlčel, aby po&nbsp;tomto proslovu, proneseném hrozným hlasem, opět nabral dech, po&nbsp;tvářičce ubohého dítěte se&nbsp;rozkutálely slzy a&nbsp;propuklo v&nbsp;hořký pláč.</span></p>
        <p class="chunk" data-nb-ref-number="41" data-nb-words="56" data-nb-chars="322"><span class="idea" data-nb-ref-number="42" id="idea42" data-nb-words="56" data-nb-chars="322">„Ale jdi,“ řekl pan Bumble trochu méně nabubřele, neboť mu&nbsp;v&nbsp;jeho samolibosti lichotilo, když viděl, jaký účinek vyvolala jeho výmluvnost. „Ale jdi, Olivere! Utři si&nbsp;rukávem od&nbsp;kabátku oči a&nbsp;nebreč si&nbsp;do&nbsp;kaše&nbsp;– to&nbsp;je&nbsp;přec ukrutná hloupost, Olivere, tohle dělat.“ A&nbsp;jistěže byla, protože v&nbsp;kaši bylo už&nbsp;beztak vody až&nbsp;dost.</span></p>
        <p class="chunk" data-nb-ref-number="42" data-nb-words="97" data-nb-chars="524"><span class="idea" data-nb-ref-number="43" id="idea43" data-nb-words="97" data-nb-chars="524">Cestou k&nbsp;smírčímu poučoval pan Bumble Olivera, že&nbsp;se&nbsp;od&nbsp;něho nechce nic víc, než aby se&nbsp;tam tvářil vesele a&nbsp;spokojeně, a&nbsp;že se&nbsp;ho&nbsp;pán zeptá, jestli chce jít do&nbsp;učení, aby odpověděl, to&nbsp;že&nbsp;by&nbsp;opravdu hrozně rád. Obou těch příkazů slíbil Oliver uposlechnout, a&nbsp;to tím spíš, že&nbsp;mu&nbsp;pan Bumble mimoto ještě šetrně naznačil, že&nbsp;kdyby to&nbsp;či&nbsp;ono nesplnil, nikdo nemůže vědět, jak to&nbsp;s&nbsp;ním dopadne. Když došli do&nbsp;úřadovny, zavřel ho&nbsp;pan Bumble samotného do&nbsp;malé komůrky a&nbsp;napomenul ho, aby tam počkal, dokud si&nbsp;pro něho zas nepřijde.</span></p>
        <p class="chunk" data-nb-ref-number="43" data-nb-words="28" data-nb-chars="183"><span class="idea" data-nb-ref-number="44" id="idea44" data-nb-words="28" data-nb-chars="183">Tam zůstal chlapec a&nbsp;s&nbsp;rozbušeným srdcem čekal půl hodiny. Po&nbsp;uplynutí této doby strčil konečně pan Bumble do&nbsp;dveří hlavu, tentokrát neozdobenou dvourohým kloboukem, a&nbsp;pravil hlasitě:</span></p>
        <p class="chunk" data-nb-ref-number="44" data-nb-words="30" data-nb-chars="182"><span class="idea" data-nb-ref-number="45" id="idea45" data-nb-words="30" data-nb-chars="182">„Tak, Olivere, pojď, hošíčku, ukázat se&nbsp;pánovi!“ Jen ta&nbsp;slova pronesl, nasadil si&nbsp;pan Bumble přísný a&nbsp;hrozivý výraz a&nbsp;tlumeným hlasem dodal: „Pamatuj, co&nbsp;jsem ti&nbsp;řek, kluku ničemná!“</span></p>
        <p class="chunk" data-nb-ref-number="45" data-nb-words="101" data-nb-chars="630"><span class="idea" data-nb-ref-number="46" id="idea46" data-nb-words="101" data-nb-chars="630">Při tomto poněkud protikladném způsobu oslovení vypoulil Oliver nevinně oči panu Bumblovi do&nbsp;tváře, ale tento pán předešel jakékoli jeho vyjádření v&nbsp;té věci tím, že&nbsp;ho&nbsp;ihned odvedl do&nbsp;vedlejší místnosti, jejíž dveře byly otevřené. Byla to&nbsp;prostorná místnost s&nbsp;velikým oknem. Za&nbsp;psacím stolem seděli dva staří pánové s&nbsp;napudrovanými vlasy; jeden z&nbsp;nich četl noviny, kdežto druhý studoval s&nbsp;přispěním okulárů ze&nbsp;želvoviny malý list pergamenu, který ležel před ním. Před stolkem stál na&nbsp;jedné straně pan Limbkins a&nbsp;na druhé, s&nbsp;tváří částečně umytou, pan Gamfield; mimoto postávali v&nbsp;místnosti dva nebo tři hřmotní mužové v&nbsp;holínkách.</span></p>
        <p class="chunk" data-nb-ref-number="46" data-nb-words="23" data-nb-chars="144"><span class="idea" data-nb-ref-number="47" id="idea47" data-nb-words="23" data-nb-chars="144">Starý pán s&nbsp;brýlemi začal ponenáhlu nad svým kouskem pergamenu klímat, a&nbsp;když pan Bumble postavil Olivera před psací stůl, nastala krátká pauza.</span></p>
        <p class="chunk" data-nb-ref-number="47" data-nb-words="31" data-nb-chars="182"><span class="idea" data-nb-ref-number="48" id="idea48" data-nb-words="31" data-nb-chars="182">„To je&nbsp;ten hoch, Vaše Blahorodí,“ ohlásil pan Bumble. Starý pán, který četl noviny, zvedl na&nbsp;okamžik hlavu a&nbsp;zatáhl druhého pána za&nbsp;rukáv, načež se&nbsp;posledně řečený starý pán probral.</span></p>
        <p class="chunk" data-nb-ref-number="48" data-nb-words="9" data-nb-chars="41"><span class="idea" data-nb-ref-number="49" id="idea49" data-nb-words="9" data-nb-chars="41">„Á, to&nbsp;je&nbsp;ten hoch?“ zeptal se&nbsp;starý pán.</span></p>
        <p class="chunk" data-nb-ref-number="49" data-nb-words="12" data-nb-chars="79"><span class="idea" data-nb-ref-number="50" id="idea50" data-nb-words="12" data-nb-chars="79">„To je&nbsp;von, prosím,“ přisvědčil pan Bumble. „Pokloň se&nbsp;panu smírčímu, hošíčku.“</span></p>
        <p class="chunk" data-nb-ref-number="50" data-nb-words="40" data-nb-chars="244"><span class="idea" data-nb-ref-number="51" id="idea51" data-nb-words="40" data-nb-chars="244">Oliver se&nbsp;vzchopil a&nbsp;poklonil se, jak nejuctivěji dovedl. S&nbsp;očima upřenýma na&nbsp;napudrované hlavy hodnostářů totiž právě dumal, rodí-li se&nbsp;všechny vrchnosti už&nbsp;s&nbsp;tím bílým práškem na&nbsp;hlavě a&nbsp;jsou-li právě proto od&nbsp;té&nbsp;chvíle již navždy vrchnostmi.</span></p>
        <p class="chunk" data-nb-ref-number="51" data-nb-words="13" data-nb-chars="69"><span class="idea" data-nb-ref-number="52" id="idea52" data-nb-words="13" data-nb-chars="69">„I&nbsp;hleďme,“ pravil starý pán, „to se&nbsp;mu&nbsp;asi kominictví moc líbí, co?“</span></p>
        <p class="chunk" data-nb-ref-number="52" data-nb-words="25" data-nb-chars="140"><span class="idea" data-nb-ref-number="53" id="idea53" data-nb-words="25" data-nb-chars="140">„Je do&nbsp;toho celej divej, Vaše Blahorodí,“ opáčil Bumble a&nbsp;potají Olivera štípl, aby mu&nbsp;dal na&nbsp;srozuměnou, že&nbsp;udělá líp, když neřekne, že&nbsp;ne.</span></p>
        <p class="chunk" data-nb-ref-number="53" data-nb-words="11" data-nb-chars="60"><span class="idea" data-nb-ref-number="54" id="idea54" data-nb-words="11" data-nb-chars="60">„A&nbsp;tedy <em>chce</em> být kominíkem, že?“ vyptával se&nbsp;starý pán dále.</span></p>
        <p class="chunk" data-nb-ref-number="54" data-nb-words="21" data-nb-chars="117"><span class="idea" data-nb-ref-number="55" id="idea55" data-nb-words="21" data-nb-chars="117">„Kdybysme ho&nbsp;zejtra dali učit na&nbsp;každý jiný řemeslo, tak v&nbsp;tu ránu by&nbsp;od&nbsp;něj utek, Vaše Blahorodí,“ odpověděl Bumble.</span></p>
        <p class="chunk" data-nb-ref-number="55" data-nb-words="34" data-nb-chars="158"><span class="idea" data-nb-ref-number="56" id="idea56" data-nb-words="34" data-nb-chars="158">„A&nbsp;tento muž, co&nbsp;má&nbsp;být jeho mistrem&nbsp;– vy, pane&nbsp;– budete s&nbsp;ním zacházet vlídně a&nbsp;živit ho&nbsp;a&nbsp;vůbec o&nbsp;něho pečovat, jak se&nbsp;sluší a&nbsp;patří, že?“ pravil starý pán.</span></p>
        <p class="chunk" data-nb-ref-number="56" data-nb-words="15" data-nb-chars="88"><span class="idea" data-nb-ref-number="57" id="idea57" data-nb-words="15" data-nb-chars="88">„Když už&nbsp;jednou řeknu, že&nbsp;jo, tak to&nbsp;taky tak myslím,“ odpověděl pan Gamfield zarputile.</span></p>
        <p class="chunk" data-nb-ref-number="57" data-nb-words="50" data-nb-chars="318"><span class="idea" data-nb-ref-number="58" id="idea58" data-nb-words="50" data-nb-chars="318">„Vaše řeč zní drsně, příteli, ale vypadáte na&nbsp;počestného, dobrosrdečného člověka,“ pravil starý pán, když stočil brýle směrem k&nbsp;uchazeči o&nbsp;Oliverovo výučné, jehož zlotřilý obličej byl učiněné zrcadlo vší krutosti. Ale smírčí byl napůl dětinský, a&nbsp;proto se&nbsp;od&nbsp;něho nedalo rozumně očekávat, že&nbsp;rozpozná to, co&nbsp;jiní lidé.</span></p>
        <p class="chunk" data-nb-ref-number="58" data-nb-words="13" data-nb-chars="82"><span class="idea" data-nb-ref-number="59" id="idea59" data-nb-words="13" data-nb-chars="82">„To taky doufám, že&nbsp;jsem, pane,“ prohlásil pan Gamfield s&nbsp;ohyzdně sladkým úsměvem.</span></p>
        <p class="chunk" data-nb-ref-number="59" data-nb-words="21" data-nb-chars="125"><span class="idea" data-nb-ref-number="60" id="idea60" data-nb-words="21" data-nb-chars="125">„Nepochybuji, že&nbsp;jste, příteli,“ odpověděl starý pán, nasadil si&nbsp;brýle pevněji na&nbsp;nos a&nbsp;rozhlédl se&nbsp;po&nbsp;stole, kde má&nbsp;kalamář.</span></p>
        <p class="chunk" data-nb-ref-number="60" data-nb-words="122" data-nb-chars="714"><span class="idea" data-nb-ref-number="61" id="idea61" data-nb-words="122" data-nb-chars="714">To&nbsp;byla rozhodující chvíle Oliverova života. Kdyby byl kalamář stál na&nbsp;místě, kde podle mínění starého pána být měl, byl by&nbsp;do&nbsp;něho pán namočil pero a&nbsp;podepsal učební smlouvu, a&nbsp;v&nbsp;ten okamžik by&nbsp;byl pan Gamfield Olivera popadl a&nbsp;odvedl. Avšak protože tomu osud chtěl, měl kalamář přímo pod nosem, a&nbsp;z&nbsp;toho vyplynulo, jak se&nbsp;samo sebou rozumí, že&nbsp;ho&nbsp;hledal po&nbsp;celém stole, ale nenašel ho. A&nbsp;že se&nbsp;při tom hledání náhodou podíval také přímo před sebe, zachytil jeho zrak bledou a&nbsp;vyděšenou tvář Olivera Twista, který přes všechny Bumblovy varovné pohledy a&nbsp;štípance pozoroval odporný obličej svého budoucího pána s&nbsp;výrazem prostoupeným hrůzou a&nbsp;bázní tak zřejmou, že&nbsp;si&nbsp;ho&nbsp;nemohl mylně vykládat ani poloslepý smírčí.</span></p>
        <p class="chunk" data-nb-ref-number="61" data-nb-words="23" data-nb-chars="133"><span class="idea" data-nb-ref-number="62" id="idea62" data-nb-words="23" data-nb-chars="133">Starý pán se&nbsp;zarazil, odložil pero a&nbsp;podíval se&nbsp;z&nbsp;Olivera na&nbsp;pana Limbkinse, který se&nbsp;snažil tvářit vesele a&nbsp;rádoby lhostejně šňupal.</span></p>
        <p class="chunk" data-nb-ref-number="62" data-nb-words="43" data-nb-chars="233"><span class="idea" data-nb-ref-number="63" id="idea63" data-nb-words="43" data-nb-chars="233">„Ale hošíčku!“ zvolal starý pán a&nbsp;nahnul se&nbsp;přes psací stůl. Oliver sebou při tom zvuku škubl. Snadno ho&nbsp;lze za&nbsp;to&nbsp;omluvit&nbsp;– starý pán totiž pronesl ta&nbsp;slova vlídně a&nbsp;neznámé zvuky člověka lekají. Prudce se&nbsp;roztřásl a&nbsp;propukl v&nbsp;pláč.</span></p>
        <p class="chunk" data-nb-ref-number="63" data-nb-words="13" data-nb-chars="77"><span class="idea" data-nb-ref-number="64" id="idea64" data-nb-words="13" data-nb-chars="77">„Ale hošíčku!“ pravil starý pán. „Vypadáš nějaký bledý a&nbsp;vyděšený. Co&nbsp;ti&nbsp;je?“</span></p>
        <p class="chunk" data-nb-ref-number="64" data-nb-words="31" data-nb-chars="174"><span class="idea" data-nb-ref-number="65" id="idea65" data-nb-words="31" data-nb-chars="174">„Stoupněte si&nbsp;kousek dál od&nbsp;něho, serbusi,“ nařídil druhý smírčí, odložil noviny a&nbsp;se zájmem v&nbsp;tváři se&nbsp;naklonil kupředu. „No, chlapče, hezky pověz, co&nbsp;ti&nbsp;je&nbsp;– nic se&nbsp;neboj.“</span></p>
        <p class="chunk" data-nb-ref-number="65" data-nb-words="45" data-nb-chars="231"><span class="idea" data-nb-ref-number="66" id="idea66" data-nb-words="45" data-nb-chars="231">Oliver padl na&nbsp;kolena, sepjal ruce a&nbsp;úpěnlivě prosil, aby ho&nbsp;znovu dali zavřít do&nbsp;té&nbsp;tmavé komory&nbsp;– aby ho&nbsp;mořili hlady&nbsp;– bili ho&nbsp;– třeba i&nbsp;zabili, když budou chtít&nbsp;– všechno raději, než aby ho&nbsp;poslali pryč s&nbsp;tím strašným člověkem.</span></p>
        <p class="chunk" data-nb-ref-number="66" data-nb-words="36" data-nb-chars="213"><span class="idea" data-nb-ref-number="67" id="idea67" data-nb-words="36" data-nb-chars="213">„No ne!“ zvolal pan Bumble a&nbsp;s&nbsp;krajně okázalou důstojností zdvihl ruce i&nbsp;oči. „No ne, Olivere! Už&nbsp;jsem v&nbsp;životě viděl hodně mazanejch a&nbsp;potměšilejch sirotků, ale ty&nbsp;jsi snad ze&nbsp;všech těch nestoudníků nejhoršejší.“</span></p>
        <p class="chunk" data-nb-ref-number="67" data-nb-words="16" data-nb-chars="109"><span class="idea" data-nb-ref-number="68" id="idea68" data-nb-words="16" data-nb-chars="109">„Buďte zticha, serbusi,“ přikázal druhý starý pán, když pan Bumble ze&nbsp;sebe vysoukal tento složitý superlativ.</span></p>
        <p class="chunk" data-nb-ref-number="68" data-nb-words="19" data-nb-chars="128"><span class="idea" data-nb-ref-number="69" id="idea69" data-nb-words="19" data-nb-chars="128">„Račte odpustit, Vaše Blahorodí,“ namítl pan Bumble, který nemohl uvěřit, že&nbsp;slyšel správně. „To mluvilo Vaše Blahorodí ke&nbsp;mně?“</span></p>
        <p class="chunk" data-nb-ref-number="69" data-nb-words="3" data-nb-chars="20"><span class="idea" data-nb-ref-number="70" id="idea70" data-nb-words="3" data-nb-chars="20">„Ano. Buďte zticha!“</span></p>
        <p class="chunk" data-nb-ref-number="70" data-nb-words="12" data-nb-chars="88"><span class="idea" data-nb-ref-number="71" id="idea71" data-nb-words="12" data-nb-chars="88">Pan Bumble zkoprněl úžasem. Obecnímu sluhovi poroučet, aby byl zticha! Morální revoluce!</span></p>
        <p class="chunk" data-nb-ref-number="71" data-nb-words="14" data-nb-chars="79"><span class="idea" data-nb-ref-number="72" id="idea72" data-nb-words="14" data-nb-chars="79">Starý pán v&nbsp;brýlích ze&nbsp;želvoviny pohlédl na&nbsp;svého druha a&nbsp;ten významně přikývl.</span></p>
        <p class="chunk" data-nb-ref-number="72" data-nb-words="16" data-nb-chars="105"><span class="idea" data-nb-ref-number="73" id="idea73" data-nb-words="16" data-nb-chars="105">„Tuto učební smlouvu odmítáme schválit,“ rozhodl starý pán a&nbsp;s&nbsp;těmi slovy odhodil list pergamenu stranou.</span></p>
        <p class="chunk" data-nb-ref-number="73" data-nb-words="25" data-nb-chars="189"><span class="idea" data-nb-ref-number="74" id="idea74" data-nb-words="25" data-nb-chars="189">„Doufám,“ koktal pan Limbkins, „doufám, že&nbsp;na&nbsp;základě nedoloženého svědectví pouhého dítěte nedospěje slavný soud k&nbsp;úsudku, že&nbsp;se&nbsp;obecní činovníci provinili jakýmkoli nepatřičným jednáním.“</span></p>
        <p class="chunk" data-nb-ref-number="74" data-nb-words="29" data-nb-chars="173"><span class="idea" data-nb-ref-number="75" id="idea75" data-nb-words="29" data-nb-chars="173">„Soud není povinen pronášet v&nbsp;té věci jakýkoli úsudek,“ opáčil druhý starý pán ostře. „Odveďte chlapce zpátky do&nbsp;špitálu a&nbsp;zacházejte s&nbsp;ním vlídně. Zdá se, že&nbsp;to&nbsp;potřebuje.“</span></p>
        <p class="chunk" data-nb-ref-number="75" data-nb-words="75" data-nb-chars="420"><span class="idea" data-nb-ref-number="76" id="idea76" data-nb-words="75" data-nb-chars="420">Téhož večera pán v&nbsp;bílé vestě nejvýš rozhodně a&nbsp;určitě prohlásil, že&nbsp;Oliver nejen skončí na&nbsp;šibenici, ale že&nbsp;ho&nbsp;nádavkem k&nbsp;tomu ještě vykuchají a&nbsp;rozčtvrtí. Pan Bumble potřásl s&nbsp;ponurou tajemností hlavou a&nbsp;řekl, že&nbsp;by&nbsp;si&nbsp;přál, aby Oliver šel do&nbsp;sebe, a&nbsp;k&nbsp;tomu pan Gamfield dodal, že&nbsp;by&nbsp;si&nbsp;přál, aby šel k&nbsp;němu&nbsp;– což, ačkoli ve&nbsp;většině otázek byl se&nbsp;serbusem zajedno, vypadalo jako přání diametrálně odlišného charakteru.</span></p>
        <p class="chunk" data-nb-ref-number="76" data-nb-words="28" data-nb-chars="168"><span class="idea" data-nb-ref-number="77" id="idea77" data-nb-words="28" data-nb-chars="168">Nazítří ráno bylo veřejnosti znovu oznámeno, že&nbsp;Oliver Twist je&nbsp;opět „k mání“, a&nbsp;že kdokoli je&nbsp;ochoten se&nbsp;uvázat v&nbsp;jeho majetnictví, dostane vyplaceno pět liber odměny.</span></p>
        <hr>
        <p class="chunk" data-nb-ref-number="77" data-nb-words="6" data-nb-chars="40"><span class="idea" data-nb-ref-number="78" id="idea78" data-nb-words="6" data-nb-chars="40"><a href="./resources/undefined">6</a> Výnosné, snadné zaměstnání. Pozn. red.</span></p>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./oliver_twist_011.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-6Ij0tosSybWYv2P+o4NZvbwDVKI1xUFhRaHNX6THTuo="></script>
  </body>
</html>